
{xml:lang="cs" ns="https://www.hostovka.cz" data-question="Pane Klíma, určitě máte spustu vlastních receptů, proč se tedy s námi o ně nepodělíte? Děkuji, Karel Ostrý." data-answer="Vážený Karle, velice si cením vaši připomínky, ale musím Vás zklamat. Hostovka není školou vaření, a i bez toho se o mé recepty již nedělím, protože díky internetu to není tak jednoduché. Údajně Savarinův výrok: "Objevení nového jídla přinese lidstvu více potěšení než objevení nové hvězdy", platí dodnes, protože to s těmi novými jídly není tak jednoduché jak se zdá. Domnívám se totiž, že objevení nějakého nového jídla je spíše náhoda než úmysl. Jsou sice kuchaři, včetně mě, kteří vezmou do ruky několik potravin a s těmi pak manipulují a experimentují, aby vytvořili nějaké dobré jídlo. U mě není ve snaze přijít s nějakým receptem který bych chtěl nazývat svým vlastním. Oproti tomu je celá řada takzvaných "opisovačů", překladatelů nebo sběratelů recetpů kteří je pak prohlásí za své vlastní a předhánějí se v tom, kolik receptů vlastní. Nicméně i já mám několik vlastních kreací, ale jsem velice opatrný je nazývat mými objevy, protože nejspíše s něčím podobným přišel někdo již přede mnou. Některé mé kreace vznikly náhodou a i když je podrobně popíši tak není moc lidí kteří by je pak uvařili přesně podle mého receptu. Říká se, že kuchařina je umění, ale já o tom mám vlastní teorii. Lidé velice zřídka mění umělecká díla jako jsou obrazy, architektonická, literární, hudební a jiná díla a dá se říci že do jisté míry respektují autorská práva, ale ve vaření jim nic není svaté a obzvláště někteří čeští kuchaři jakékoliv jídlo okamžitě "vylepší". Já ale píši recepty i na objednávku tak říkajíc "na míru" neboli podle přání klienta, ale v tom případě trvám na přesném dodržení mé receptury. Vytvoření takového receptu ale není nic jednoduchého a takový recept je pak majetkem klienta jako je to v případě koncesu Steakgrill pro který jsem vytvořil většinu receptů a které nemohu v plném znění nikde uveřejnit."}

{id="faq25" author="InternetGuru" ctime="2021-07-01T17:48:21+02:00"}

# Proč se nepodělíte o své recepty?

{kw="recept"}

n/a

