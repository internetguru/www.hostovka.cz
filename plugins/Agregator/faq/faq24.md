
{xml:lang="cs" ns="https://www.hostovka.cz" data-question="Dobrý den, předem moc děkuji za úžasné stránky, které pročítám každý den, opravdu výborná práce. Mám na Vás otázku, která sem asi moc nepatří, ale přesto by mě zajímala Vaše odpověď. Poslední 2 roky jsem si zamilovala vaření se vším co k tomu patří, navštěvování restaurací a obdivování kulinářských umění. Sama bych v tomto oboru ráda pracovala, protože i když zájmů mám nespočet, tak tohle mě láká nejvíce. Problém ovšem je, že je mi už 24 let a nemám žádné odborné zkoušky, školy, prostě nic. Dalo by se s tím ještě něco dělat? Moc děkuji za případnou odpověď, budu za ní nesmírně vděčná, Nadia." data-answer="Vážená Nadio, Vaše otázka sem patří, protože Hostovka jsou stránky pro hosty. Historicky je dokázáno že nejúspěšnější restauratéři se rekrutují z řad sofistikovaných hostů a ne z řad profesionálů a to z jednoduchého důvodu, a že, až na nějaké malé výjimky, jsou profesionálové většinou tak zaměstnáni, že nemají čas navštěvovat jiné restaurace, než ty, ve kterých pracují. Nemají tak možnost srovnání a velmi zřídka vědí jak se některá jídla jedí a jak chutnají, což platí hlavně u drahých restaurací, které si mnohdy nemohou dovolit. Já jsem posledních 40 let pracoval většinou v zemích kde nikdo není vyučen kuchařem a kde je nesmírné množtví vynikajicích kuchařů které to baví, kteří to mají rádi nebo kterým prostě nic jiného nezbývá, než být dobří. Mohu se pochlubit, že za dobu své zahraniční praxe jsem vyučil stovky, ne-li tisíce velice dobrých kuchařů, kteří do doby než pro mě začali pracovat, nikdy v žádné restaruaci nebo profesionální restauraci nebyli a některří neuměli ani číst a psát. Mým studentům jsem vždy říkal: "A job is a job, either you like it, or you will learn how to like it, or you quit", neboli - práce je práce, buď ji máš rád, nebo se naučíš mít ji rád, nebo jdeš od toho. Ve Vašem případě je sice dobře, že to máte ráda, což je první předpoklad, ale profesionální vaření není dnes jen vaření, ale dokonalé know how toho, co děláte. Dnešní restaurační kuchyně není místo kde byste se mohla "vyžívat". Ve většině případů nebudete vařit to co se Vám líbí a co chutná Vám, ale to, co lidé chtějí. Také nebudete vařit pro zábavu, ale pro peníze, i když Vás potěší když Vaše jídla budou hostům chutnat. Tudíž toho nemusíte umět moc a proto se neučte nic co byste nemohla při vaší práci použít a zpeněžit. Vyřezávání melounů je sice umění a zábava, stejně tak jako pletení košíčků z vrbového proutí, ale až na nějaké výjimky byste se tím asi neuživila. Nikdy neříkejte, že je vám už 24 let, a že nemáte žádné odborné zkoušky. Já jsem v zahraničí ve velmi silné konkurenci vyhrál většinu konkurzů přestože jsem byl o něco starší a nikdy se mě neptali na nějaké zkoušky, ale na to, co umím. Kde začít? Prostě kdekoliv a jako cokoliv, jen se dostat k válu a když budete šikovná, tak se dopracujete na odobrnici."}

{id="faq24" author="InternetGuru" ctime="2021-07-01T17:48:21+02:00"}

# Co je potřeba proto, být úspěšný restauratér?

{kw="pohostinství"}

n/a

