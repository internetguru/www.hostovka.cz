
{xml:lang="cs" ns="https://www.hostovka.cz" class="docinfo linklist" data-source="http://2017.hostovka.cz/clanek.php?clanek=503.html" data-image="/files/preview/clanky/stredomorsky\_za\_dobrou_cenu/general.jpg" data-type="article"}

{ctime="2010-02-07" mtime="2010-02-07" id="stredomorsky\_za\_dobrou\_cenu" author="Michael Klíma" short="Středomořsky za dobrou cenu" authorid="hostovka/michael\_klima"}

# Středomořsky za dobrou cenu 

{kw="gastronomie"}

Už jsem se několikrát zmínil o tom, že všechny restaurační kritiky musíte číst s reservou. Rozhodně bych se nerozběhl do vychvalované restaurace, stejně tak bych nezavrhl restauraci, která nezískala potřebný počet hvězdiček recenzenta, protože ať je ten recenzent sebezkušenější, tak je to stále jeho subjektivní názor. To víte, ti recenzenti popisují a kritizují kde co, ale nikdo se z nějakého důvodu neopováží kritizovat ty recenzenty. 

Někdy takový „zkušený“, dvaceti-pětiletý recenzent s třicetiletou praxí, třeba i po třetí návštěvě jedné a té samé restaurace, v jedné větě hovoří o čerstvosti všech potravin a v druhé větě se pozastavuje nad tím, že všechny ty potraviny jsou z jednoho mrazáku. 

No, a pokud se týká cen, tak tam je třeba zvážit, z jakého pohledu takový recenzent ty ceny hodnotí a jakou souvislost ty ceny mají s kvalitou, množstvím a celkovou hodnotou nabízených jídel a nápojů. Na to, co je drahé a co je laciné a pro koho, jsem napsal již několik studií, stejně tak jako na to, co je dobré a co je špatné, jako například i na to čeho je hodně a čeho je málo. 

V jedné větě takoví recenzenti pějí ódy nad kuchařským uměním šéfkuchaře při přípravě těch stovek jeho vlastních kreací předkrmů a hlavních jídel na jeho jídelním lístku, a v druhé větě popisují, jak ubohé jsou moučníky, jako kdyby ty do jeho zodpovědnosti nespadaly. 

Někteří se rosplývají nad karpacciem z chobotnice, což je gastronomický nesmysl, ať již zakápnutý citrónem nebo ne. Také vysoce hodnotí bezejmenné kreace rybích polévek, ke kterým se žádná třeboňská polévka nemůže ani rovnat, a o takové bouillabaise ani nemluvě. 

Tvrzení, že Mireille se drží konceptu tradiční středomořské kuchyně, je dosti odvážné a řekl bych, že je to ukázka toho, jak málo toho někteří recenzenti vědí o etnických kuchyních a zejména o kuchyni středomořské. 

Ještě odvážnější je názor, že hlavním lákadlem Mirellie je poměr cena/výkon, a že v Mireille za rozumné peníze dostanete čerstvou středomořskou kuchyni a nemusíte se bát, že někde v kuchyni číhají instantní základy nebo polotovary. 

Co takový recenzent ví o zbožíznalství, nákupu, cenách surovin, kuchařských technikách, food cost, nákladech na mzdy a tvorbě cen. Co ví o instantních nebo konvenientních potravinách, základech (appareiles) nebo polotovarech, mimo toho, co se naučil v pořadu „Ano šéfe“. Co ví například o technice ASSEMBLY COOKING. která je dnes již prokazatelně budoucností restaurační přípravy jídel. 

Jak ale já říkám, dejte lidem to, co chtějí a také říkám, že nikomu nevěřím, ani sobě a tak nevěřte ani mně. Udělejte si na to čas, přečtěte si ten lístek a spočítejte si, na kolik vás přijde večeře o třech chodech pro dva, s vínem (bez tuzéru). 

Odměnou vám bude, že se dozvíte, co umí šéfkuchař nejlépe, čemu se na menu raději vyhnout, jestli se můžete těšit na vlídné číšníky či stylový interiér. Jsem přesvědčen, že to v každém případě bude nezapomenutelná gastronomická zkušenost, a třeba se tam budete vracet při každé sebemenší příležitosti. 

{id="dalsi" var="inputvar-pribuzne_h"}

## n/a 

n/a 

{var="inputvar-relation@var"}

Příbuzné články nejsou k dispozici 

{var="doclist-stitek"}

  * n/a 

{var="inputvar-taglist" class="taglist"}

n/a

