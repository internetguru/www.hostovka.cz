<?xml version="1.0" encoding="utf-8"?>
<body xml:lang="cs" ns="https://www.hostovka.cz" class="docinfo linklist" data-source="http://2017.hostovka.cz/clanek.php?clanek=315.html" data-image="/files/preview/clanky/studene_polevky/general.jpg" data-type="article">
  <h ctime="2008-05-01" mtime="2019-10-16" id="studene_polevky" author="Michael Klíma" short="Studené polévky">
    Studené polévky
  </h>
  <desc kw="jídla a jídelní lístky, polévky, recept, Špaňelsko, Francie, Řecko">
    Studené <a href="/druhy_polevek">polévky</a> si z nějakého důvodu nikdy nezískaly nějakou velkou popularitu. Některé vám tu ale pro zajímavost uvedu.
  </desc>
  <p>
    Co je studená <a href="/druhy_polevek">polévka</a>? Odpověď by mohla být, že je to každá polévka, která se nechá vystydnout. Ale ono to tak jednoduché není. Polévky, zejména vývary se musí v zásadě podávat velmi horké. Studené polévky se podávají studené, případně na ledu.
  </p>
  <p class="example">
    Existují ale polévky, které mohou být podávány jak teplé, tak i studené. Je to například francouzská polévka Vichyssoise, řecká polévka Avgolemono a několik málo dalších.
  </p>
  <section>
    <h id="gazpacho">
      Gazpacho
    </h>
    <desc>
      Král studených polévek je bezesporu španělská polévka gazpacho, kterou lze považovat za jakýsi tekutý salát. Polévka má několik variací. Nejpopulárnější je červené gazpacho, které vzniklo v Jižním Španělsku.
    </desc>
    <p>
      Původní gazpacho se připravovalo z okoralého chleba máčeného v octě a olivovém oleji s přidáním česneku a mletých mandlí. Nazývalo se bílé gazpacho, španělsky <em xml:lang="es">ajo blanco</em>. Červené gazpacho vzniklo přidáním rajčat.
    </p>
    <p>
      Gazpacho je velmi jednoduchá studená polévka, ze které se někteří kuchaři snaží dělat úplnou vědu. Osobně znám gazpacho z Mexika, kde z toho žádnou vědu nedělají. Jediné, co to chce, je mít očištěnou čerstvou zeleninu jako jsou rajčata, okurky, cibule, zelené papriky, řapíkatý celer, ocet, olej, česnek, vodu, kyselou smetanu nebo neslazený jogurt, sůl a mletý nebo drcený černý pepř.
    </p>
    <p class="important">
      Krása polévky gazpacho je v tom, že použijete to, co máte při ruce. Všechnu očištěnou zeleninu jednoduše nahrubo umelete nebo rozmixujete v mixéru a podle chuti okořeníte.
    </p>
    <p>
      V některých částech Mexika do této polévky přidávají ve vodě máčený starší chléb. Je to ale spíše proto, aby starší chléb spotřebovali, než že by se tím chuť polévky nějak zlepšila.
    </p>
    <h xml:lang="fr" id="vichyssoise">
      Vichyssoise
    </h>
    <desc>
      Druhou nejpopulárnější studenou polévkou je pravděpodobně <em xml:lang="fr">Vichyssoise</em>. Její popularizace se připisuje Louis Diatovi, šéfkuchaři hotelu Rit-Carlton v Nové Yorku, krátce po jeho příchodu do Ameriky v roce 1914.
    </desc>
    <p>
      Je to jednoduchá polévka z vařeného pórku a brambor, která se ve francouzském lázeňském městě Vichy vařila v místní minerální vodě.
    </p>
    <h id="avgolemono">
      Avgolemono
    </h>
    <desc>
      Pokud jste byli v Řecku a neochutnali jste řecké <a href="/citrony">citróny</a> nebo polévku avgolemono, tak toho o Řecku moc nevíte. Citróny se v řecké kuchyni přidávají do všeho a polévka není výjimkou.
    </desc>
    <p>
      Polévka avgolemono, je tak jednoduchá, že vám zde ani nebudu uvádět recept. Je to silný hovězí nebo drůbeží vývar, do kterého jsou přešlehány žloutky s citrónovou šťávou. Tato polévka je tak populární, že se objevuje na jídelních lístcích mnoha mezinárodních restaurací. Podává se horká, ale v létě i studená.
    </p>
    <h var="inputvar-faq_h" id="dotazy">
      n/a
    </h>
    <desc var="inputvar-faq_desc">
      n/a
    </desc>
    <p var="inputvar-faqs@var">
      Bez příbuzných dotazů
    </p>
    <h id="dalsi" var="inputvar-pribuzne_h">
      n/a
    </h>
    <desc>
      n/a
    </desc>
    <p var="inputvar-relation@var">
      Příbuzné články nejsou k dispozici
    </p>
    <ul var="doclist-stitek">
      <li>n/a
      </li>
    </ul>
    <p var="inputvar-taglist" class="taglist">
      n/a
    </p>
  </section>
</body>
