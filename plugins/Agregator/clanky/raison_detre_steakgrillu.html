<?xml version="1.0" encoding="utf-8"?>
<body xml:lang="cs" ns="https://www.hostovka.cz" class="docinfo linklist" data-source="http://2017.hostovka.cz/clanek.php?clanek=266.html" data-image="/files/preview/clanky/raison_detre_steakgrillu/general.jpg" data-type="article" lang="cs">
  <h ctime="2008-01-02" mtime="2008-01-02" id="raison_detre_steakgrillu" author="Michael Klíma" short="Raison d´etre Steakgrillu" authorid="hostovka/michael_klima">
    Raison d´etre Steakgrillu
  </h>
  <desc kw="restaurace a servis">
    For immediate release! Raison d´etre nového českého restauračního konceptu STEAKGRILL©
  </desc>
  <p>
    Michael Klima (vlevo) autor restauračního konceptu STEAKGRILL© s jeho protégé a provozovatelem tohoto konceptu Jaroslavem Honzjakem kterému 29.11.2007 na gala večeři u příležitosti 2. konference Asociace Hotelů a Restaurací ČR v Táboře byl jako výraz ocenění výsledků v kvalitě, službách, způsobu řízení a provozování podniku udělen čestný titul RESTAURATÉR ROKU. I když nepřímo tak je to zároveň uznání M. Klímovi za jeho první evropský koncept tohoto druhu který po dvouletém úspěšném provozu v Račiněvsi u Roudnice se ukázal být jako jeden z budoucích trendů českého pohostinství. Koncept STEAKGRILL©, jak by se někdo mohl domnívat, není další fast food na evropské scéně, ani se nesnaží nahradit stávající luxusní a drahé restaurace. Tento unikátní restaurační koncep zaplňuje dlouholetou mezeru v poptávce po steacích a jídlech mezinárodní gastronomie připravených na objednávku moderními technikami na spoeciálním zařízení.
  </p>
  <p>
    Tolik tisková správa, nicméně k tomu musím přidat svůj komentář...
  </p>
  <p>
    Restaurační koncept STEAKGRILL© s jeho krédem dát lidem to co chtějí a co jim za jejich peníze patří, si dnes po téměř dvouletém úspěšném provoze získal tisíce spokojených opakovaných návštěvníků a tím pádem jejich ocenění, čímž vlastně se nikterak nezlobím, že mé jméno při udělování těch cen a uznání za zásluhy o propagaci českého pohostinství na té konferenci ze strany AHR ČR oficiálně nepadlo, což je více méně dobře, protože tím pádem té AHR ČR nemusím za nic děkovat. Musím ale poděkovat panu Václavu Stárkovi, generálnímu sekretáři AHR ČR, který mně na tu gala večeři pustil přestože jsem přišel bez reservace a v kožené bundě místo ve smokingu nebo "black tie", a který mně dokonce přisadil ku stolu prominentů. Hlvně ale musím poděkovat Jaroslavu Honzajkovi za to, že při jeho poděkování za uznání jeho práce se o mě zmínil a proto zde jeho příspěvek uvádím:
  </p>
  <p>
    Vážené představenstvo, vážení kolegové, vážení hosté!
  </p>
  <p>
    Abych se přiznal, tak jsem doufal, že mi toto uznání bude uděleno a proto jsem si připravil pár slov, kterými bych chtěl poděkovat všem kteří mi k jeho získání pomohli. Nejsem ale žádný řečník, jsem veliký trémista a proto vám raději přečtu co bych chtěl říci.
  </p>
  <p>
    Můj mentor Mike Klima mi řekl, že když mluvím k nějakému shromáždění, že mám stát rovně, aby mně všichni viděli (protože jsem malej), že mám mluvit hlasitě (aby mně všihni slyšeli), a udělat to krátké (aby mně všichni měli rádi). Proto bych chtěl jenom zkráceně poděkovat AHR ČR za udělení tohoto titulu, dále Miku Klímovi, který mně vlastně do toho navezl a bez kterého by ten čestný titul dostal asi někdo jiný.
  </p>
  <p>
    Já si tohoto titulu velice vážím a jsem rád, že mi Mike poradil stát se v této organizaci členem. Dále se musím zmínit o dodavatelích potravin, zboží, materiálů a zařízení, kteří mi byli z větší míry rovněž velice nápomocni. Dodavatelů je tolik, že je nemohu všechny jmenovat, ale ti kterých se to týká, vědí koho mám na mysli.
  </p>
  <p>
    Musím rovněž poděkovat všem našim zaměstnancům za mimořádně dobrou práci díky, které jsem získali spokojenost naši klientely.
  </p>
  <p>
    Naše motto je dát hostům to co chtějí a co jim za jejich peníze patří, čímž se dostávám k tomu poděkovat našim hostům za jejich přízeň. Děkuji i vám za vaši pozornost, a dovoluji si vás pozvat do naši restaurace abych vás přesvědčil, že je něco pravdy na tom co říkám.
  </p>
  <p>
    Tolik tedy Jarda, ale vy Jardu Honzajka nejspíše neznáte nicméně si o něm a o tom jak k tomu čestnému titulu přišel můžete přečíst v oddělení STEAKGRILL na těchto stránkách. Tam se také dočtete, že ten koncept STEAKGRILL© jsem já jako jeho autor, přestože žiji v Americe, prohlásil za "Prvni český koncept toho druhu" a chtěl bych, aby toto bylo dokumentováno, i když to třeba někdo za propagaci českého pohostinství nepovažuje. Nejsem sice jediný kdo si myslí, že se o propagaci českého pohostisntví zasloužil, ale já jsem alibista a tak jako jeden z mála o tom mám nesčíslné písemné důkazy.
  </p>
  <p>
    Také bych chtěl zdůraznit, že toto nepíši proto, že bych se ucházel o cenu Magdaleny Dobromily Rettigové, Jaroslava Vašaty nebo dokonce Dr. Štětiny, protože můj názor na tyto "role models" asi již znáte.
  </p>
  <p>
    Na pohostinství se podle odhadu 94 procenty podílí hosté a jenom 6 procenty ti kteří to pohostinství provozují. Ti provozovatelé pohostinství, pokud jsou někde organizováni, si čas od času klepou na ramena, ubezpečují se jak to všechno dobře dělají a občas si mezi sebou rozdají nějaké ceny a medaile.
  </p>
  <p>
    Já jsem již několikrát zdůraznil, že nemám možná ve všem pravdu, ale na druhé straně se nebojím projevit můj názor, který ale musíte brát s reservou. Ono je to totiž všechno v organizovanosti. Každá organizace, nebo dokonce i každý časopis který se zabývá pohostisntvím si osobuje právo stanovit své zásady a kritéria pro hodnocení pohostinství a práce svých členů a má také právo své členy hodnotit a případně jim dávat podle svého uvážení třeba i medaile nebo dávat ceny za propagaci pohostisntví dokonce i nečlenům.
  </p>
  <p>
    Pes je ale zakopaný v tom, že všichni provozovatelé pohostinství nejsou organizováni, ale přesto se o některých z nich dá říci že svoji práci dělají poctivě a dobře, neboli že se o propagaci pohostinství také velice aktivně zasluhují. Těmto neorganizovaným ale nikdo žádné uznání nevysloví, a já si myslím, že ta největší skupina která se na pohostinství podílí neboli hosté, by měli mít právo o těchto neorganizovaných "propagátorech českého pohostinství" něco vědět.
  </p>
  <p>
    Na zmíněné gala večeři AHR ČR byly během celé večeře promítány úryvky z filmu Obsluhoval jsem anglického krále režiséra Jířího Menzla z filmovaný podle motivu knihy Bohumila Hrabala. Já jsem se o tom filmu již zmínil v mém článku "Neobsluhoval jsem anglického krále, ale..." a musím přiznat, že se mi ten film docela líbil, protože, jak jsem se již zmínil jsem si oživil vzpomínky z mého mládí.
  </p>
  <p>
    Nerozumím ale kinematografii takže nemohu posoudit zda by si ten film nezasloužil ocenění na nějakém filmovém festivalu, ale naivně si myslím, že rozumím pohostinství a to jak z pohledu hosta, tak i z pohledu rádoby odborníka v pohostinství, a že mám ty základní znalosti o marketingu a propagaci, ale zřejmě mi něco uniká, protože si myslím, že ten film pohostinství vlastně nepropaguje a pokud ano, tak rozhodně ne to pohostinství dnešní. Od pohostinství zobrazené v tom filmu se dnešní pohostinství značně liší, a mně to můžete věřit, protože jsem tak starý, že jsem to vše prožil a ještě si to pamatuji. Když nic jiného, tak vím že ty bordely jsou dnes v Česku také již jiné než byl hotel Tichota. A hotel Paříž v Praze, o kterém je v tom filmu také řeč, se také změnil. Za mých mladých let o hotelu Paříž zlé jazyky tvrdily že se tam scházejí homosexuálové, ale já jsem tomu nevěřil protože věřte nebo nevěřte jsem již jako kluk byl v hotelu Paříž častým hostem a protože mám rád holky tak homosexuál prokazatelně nejsem.
  </p>
  <p>
    Já vím že se najdou lidé, kteří prostě řeknou že čo bolo, to bolo a že terazky je to jiné, ale já si prostě si myslím, že prohlašovat ten film za propagaci dnešního českého pohostinství je veliké faut pas, ne-li chucpa a bylo by asi zajímavé vědět kdo, nebo která komise té AHR ČR to navrhla, ale "Who cares".
  </p>
  <p>
    Pan režisér Menzl, kterého znám ještě jako študáka když se svým tatínkem chodil do Čínské restaurace ve Vodičkově ulici v Praze, kde jsem byl ředitelem, na přiloženém snímku vpravo s mojí "maličkostí" uprostřed a s Vítkem Pechancem po levé straně, podle mně za nic nemůže. Oni mu tu cenu nabídli a on ji prostě přijal.
  </p>
  <p>
    Cenu za vynikající ztvárnění role vrchního číšníka ve filmu "Obsluhoval jsem anglického krále" dostal při tom rozdávání cen i představitel toho vrchního co obsluhoval anglického krále, Martin Huba. Představitel té titulní role, ten pikolík Dítě žádnou cenu nedostal, ale podle mně by si nějakou cenu také býval zasloužil. Ale proč to vše na těchto stránkách píši.
  </p>
  <p>
    Já si prostě myslím že návštěvníci restaurací by měli být informování o dobrých či špatných restauracích, ale obávám se, že všechna ta stávající rádoby "odborná" hodnocení jsou všechno možné jenom ne objektivní protože mnohdy jsou dělána na základě subjektivních posudků lidí kteří mnohdy vůbec nemají potuchy o tom, co by vlastně měli hodnotit.
  </p>
  <p>
    HOSTOVKU k dnešnímu dni (1.1.2008) otevřelo 1042383 lídí z nichž velká většina, jak předpokládám, nejsou sice "odborníci", ale relativně sofistikovaní a častí návštěvníci restaurací tudíž k nějakému hodnocení nejvíce povolaní.
  </p>
  <p>
    Připravil jsem proto seznam podmínek pro kvalifikované hodnocení úrovně kvality služeb restaruací, které případným zájemcům jakýoliv audit nebo hodnocení usnadní.
  </p>
  <p>
    Tento seznam bude během několika dni na těchto stránkách ku stažení.
  </p>
  <section>
    <h id="dalsi" var="inputvar-pribuzne_h">
      n/a
    </h>
    <desc>
      n/a
    </desc>
    <p var="inputvar-relation@var">
      Příbuzné články nejsou k dispozici
    </p>
    <ul var="doclist-stitek">
      <li>n/a
      </li>
    </ul>
    <p var="inputvar-taglist" class="taglist">
      n/a
    </p>
  </section>
</body>