
{xml:lang="cs" ns="https://www.hostovka.cz" class="docinfo linklist" data-source="http://2017.hostovka.cz/clanek.php?clanek=543.html" data-image="/files/preview/clanky/prani/general.jpg" data-type="article"}

{ctime="2010-12-24" mtime="2010-12-24" id="prani" author="Michael Klíma" short="Přání" authorid="hostovka/michael_klima"}

# Přání

<!-- generated attribute kw by user_udpatekw.sh on 2020-05-07, do not edit -->

{kw="koho se to týká"}

Vážení přátelé, v této předvánoční a novoroční době dostávám přání od mnoha mých přátel a známých, kteří se z různých důvodů třeba celý rok neozvali. Dostávám přání od muslimů, katolíků, buddhistů, hinduistů, židů, islámců i ateistů a mnoha jiných včetně Kwanza.

Je to jakási tradice, a tak jim vždy poděkuji a odpovím, i když vím, že oni třeba Vánoce ani Nový rok neslaví. Málo z nich ale ví, že ani já Vánoce, jako takové neslavím. Musím se ale přiznat, že všechny ty svátky respektuji, obzvláště když jsou placené. Jen houšť. V Americe je údajně 2000 různých náboženství, což zahrnuje i všemožné sekty s deseti nebo padesáti vyznavači, to je ta Amerika! Na druhé straně ale v Americe je stát oddělen od církve, takže žádná církev nemá přímý vliv na vládu, tak jak je to v mnoha jiných zemích a musím říci, že i to je také jeden z důvodů, pro které se mi v Americe tak líbí.

Je to vyjádřeno v mé náboženské filosofii, která je přiložena…

{id="my\_religious\_philosophy"}

## MY RELIGIOUS PHILOSOPHY

n/a

  * I am neither Protestant, Catholic nor Jew
  * If you don’t understand, I’ll explain it to you
  * These religious of man, are only a name
  * They must not be right, or they’d believe the same 
  * I believe in God, just as they do
  * Same as the Protestant, Catholic and Jew 
  * But what makes me think, that I’m right
  * I talk to God, every night
  * And I’m happy to know, and tell it to you 
  * He never has asked, if I’m Protestant, Catholic or Jew (or Muslim, for that matter)

Je to v angličtině, protože by se to jinak nerýmovalo, ale v zásadě se v tom říká, že nejsem příslušníkem žádného z těch dvou tisíc náboženských organizací, ale že věřím v Boha tak jako většina z nich věří, ale že nevěřím tomu, že bych k mé komunikaci s Bohem potřeboval nějakého zprostředkovatele, nebo manažerskou firmu. Můj Bůh ale bohužel, což zní hezky, není všemohoucí, protože jinak by určitě zabránil všem katastrofám, válkám a nenávisti mezi těmi náboženstvími, která je těch válek příčinou, prostě by zabránil těm všemožným neštěstím. Možná, že by mně zbavil všech mých nemocí a neduhů, a také by mě asi nechal občas vyhrát v loterii, aniž bych se k němu musel pětkrát denně modlit. Můj Bůh mi prostě říká (kupodivu česky): „Majku přičiň se a já ti také trochu pomůžu“.

Já se na všechna ta náboženství totiž dívám jako na každý jiný byznys. Když se totiž na tom tak zamýšlím, tak vidím, že každému tomu náboženství se nejedná o nic jiného než o peníze, ale já jsem také „money hungry“ a proto si často říkám, že jsem asi ve špatném byznyse. Máte ponětí, kde bych už byl, kdybych všechnu moji energii a umění býval věnoval náboženství spíše než tomu zatracenému pohostinství. Nicméně ale ještě mám nějakou naději. Všechna ta náboženství jak víme, byla totiž vždy založena jedním člověkem, takže to chce jen nějaký nápad, přijít s lepší pastičkou na myši, a mít dobrý a přesvědčivý marketing.

Jak ale víte, tak já jsem liberál a věřím, že každý máme svoji pravdu. Tudíž Vám Vaši víru neberu, ale přeji Vám Happy Hanukah, dlouhý Ramadan, příjemné prožití svátků Vánočních a hodně zdraví a peněz v novém roce. Já totiž věřím také tomu, že je lepší být zdravý a bohatý než chudý a nemocný. K tomu ke všemu ale potřebujete hlavně štěstí. Na Titaniku totiž byli všichni zdraví a bohatí, ale někteří neměli štěstí a tak to nepřežili. Také Vám přeji, aby Vám Váš Bůh splnil všechna Vaše přání a dal Vám vše, co Vám patří.

{id="dalsi" var="inputvar-pribuzne_h"}

## n/a

n/a

{var="inputvar-relation@var"}

Příbuzné články nejsou k dispozici

