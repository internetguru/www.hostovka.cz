
{xml:lang="cs" ns="https://www.hostovka.cz" class="docinfo linklist" data-source="http://2017.hostovka.cz/clanek.php?clanek=187.html" data-image="/files/preview/clanky/tequila/general.jpg" data-type="article"}

{ctime="2006-11-03" mtime="2006-11-03" id="tequila" author="Michael Klíma" short="Tequila" authorid="hostovka/michael_klima"}

# Tequila 

{kw="nápoje"}

Já si myslím, že Češi jsou v zásadě kujóni protože například rum dokáží udělat stejně dobrý, ne-li lepší než ten dovezený, ale Tequila je podle mě úplně jiné zvíře a pochybuji, že se Čechům někdy podaří tequilu udělat takovou jakou ji dělají v Mexiku a mně to můžete věřit, protože já jsem to tam při mé poslední návštěvě Mexika tak trochu okoukl. 

Tequila, ještě donedávna známá jako zvláštní exotický nápoj, je dnes v Mexiku nejznámějším alkoholickým nápojem, ale před příchodem Španělů zde ještě neexistovala. 

{class="figure"}

![Tehdy Aztekové dělali pulque, které se připravuje fermentací maguey (americký agave kaktus)][1] 
:   Tehdy Aztekové dělali pulque, které se připravuje fermentací maguey (americký agave kaktus) 

Je to mléku podobný nápoj téměř se stejným obsahem alkoholu jako pivo a který je stále ještě populární. Při jeho "fermentaci" se do něj přidává různé ovoce jako například jahody a ananas, které dávají poněkud atraktivnější chuť, i když se tím moc nezmírní charakteristická kyselá vůně. 

Po dobytí Mexika španěly, byla zavedena destilace lihu a v krátké době všechny pálenky, které se pálily z modrého agave, nebo tequilana, které roste divoce hlavně ve státě Jallisco, dostaly jméno od malé obce v této oblasti. 

Méně známý je podobný nápoj zvaný mezcal, který se dělá z jiného druhu agave z regionu Oaxaca v severním Mexiku. Má poněkud ostřejší chuť. Všeobecně známá mylná domněnka je, že oba nápoje, jak tequila tak i mezcal, se dělají z kaktusu. Aagave patří do skupiny šťavnatého Amaryllidacea, zatím co kaktus, který je také šťavnatý, patří do vlastní skupiny. 

V minulosti, jak tequila tak i mezcal, byly destilovány v malých destileriích, a produkt byl většinou "syrový", a příčinou mnohých kocovin. Dnes je výroba ve velkých destileriích kontrolována, a kvalita této tequily si v ničem nezadá s jinými dobrými destiláty. Mezcal ale není tequila, i když na regálech v obchodech s lihovinami najdete mezcal hned vedle tequily, od které ho rozeznáte velmi snadno. Mezcal, označovaný často jako Gusan rojo (červený červ), má, jak si snadno povšimnete, na dně láhve podivně zkrouceného malého bílého červa, což napovídá, že se nejedná o tequilu, ale o její sestřenici, mezcal. 

Mexičané mezcal nepijí, ale mají velkou jundu z toho když vidí nějakého gabacha (něco jako zelenáč), utrácet peníze za něco co chutná jako petrolej. Navíc si umí představit ten pocit, když se někdo ráno probudí s prázdnu láhví od mezcala vedle postele, ve které není už ten červ. Říkají tomu Montezumova pomsta za anexi Texasu. 

Tequila je většinou bezbarvá pálenka s obsahem 40% alkoholu (80 proof). Některé tequily označené jako añejos (uzrálé), které jsou ponechány nějaký čas ve vypálených dubových sudech, mají zlatovou barvu. Tyto tequily jsou nejlepší když se pijí jen tak, nebo s přidáním limetkové nebo citrónové šťávy, a dobře vychlazené. Nepijí se ale najednou, nýbrž se pomalu usrkávají. 

V Mexiku je dnes zhruba asi 120 druhů tequily mezi nimiž neznámější jsou Patrón, Harradura, Chinaco, Porfidio, Sauza, Curevo Tradicional a daĺší které se prodávají od do za láhev o obsahu 0.75 cl. Některé druhy jako Cuervo, Montezuma, Pepe Lopez, Juares, Rio Grande a Sauza, které "zrají" v dubových sudech 8 až 12 let, jsou o mnohem dražší a cena nebo za láhev vás nesmí překvapit. 

{id="jak\_se\_pije_tequila"}

## Jak se pije tequila? 

Tequila kdysi nebyl zrovna ten nejlepší nápoj. Měla dosti nepříjemnou vůni která se musela něčím přehlušit a z toho vynikl klasický způsob jejího pití se solí a limetkovou šťávou. Měl jsem to okoukané z mexických kovbojek, ale přesto mi někdy nebylo jasné co to ti Mexičané s tou tequilou vlastně dělají, až mně to jeden můj mexický kolega naučil. 

Postupujeme následovně: 

  1. Hřbet levé ruky mezi palcem a ukazováčkem trošku olízneme. Na olíznuté místo nasypeme trochu soli, která se tam tou vlhkostí udrží. Jestliže jste "levičáci" udělejte to na pravé ruce. 
  2. Olízněte sůl. 
  3. Napijte se tequily kterou máte ve sklenčce v protilehlé ruce. 
  4. Kousněte do osminky limetky nebo citrónu a vysajte trochu šťávy. 
  5. Řekneme "Ách" a vychutnáme tu lahodu! 

Dnes ale tequila je lahodný nápoj, který se dá pít přímo, nebo jen na ledu, ale její pití se solí a limetkovou šťávou je stále velice populární. Je to usnadněno tím, že okraj vysoké 2 dl sklenky, ve které se tequila podává, se namočí do limetkové šťávy, pak do soli, která vytvoří slanou krustu kolmé okraje sklenky. Nakonec se okraj ještě ozdobí osminkou citrónu, která se do okraje sklenky zapíchne. Pije se tak, že šťávu z osminky limetky nebo citrónu která je na sklence, vymačkáme do tequily, kterou pak usrkáváme a přitom pootáčíme sklenkou, abychom vychutnali i slanou krustu. 

{id="mexicke_koktejly"}

## Mexické koktejly 

Bílá bezbarvá tequila se přímo nabízí k přípravě koktejlů. 

Večeře u lidí kteří nemusí jít po jídle ještě pracovat, případně i oběd, začíná vždy nějakým oblíbeným koktejlem. Většina mexických koktejlů, díky velkému výběru citrusových nebo jiným šťáv a džusů, je osvěžující, obzvláště pokud to nepřeženete s obsahem alkoholu. 

V některých restauracích, obzvláště tam, kde podávají tyto koktejly na ledové tříšti o to nemusíte mít obavu. Tyto koktejly jsou tak oblíbené, že si je lidé objednávají ve skleněných džbánech, ale nemyslím si, že by se po nich někdo opil, protože tolik zase té tequily v nich nikdy není. 

{id="margarita"}

## Margarita 

Mezi koktejly připravovanými z tequily je Margarita bezesporu na prvém místě. Mexické restaurace v Americe udávají, že 50% z celkových tržeb za lihoviny, je tržba za Margaritu, což je 20% z celkových tržeb za jídla a nápoje. 

O původu margarity bylo napsáno mnoho teorií ale nevěrohodnější se mně zdá být tato... 

Podle Leslie Stigers byla mezi kráskami, které se v roce 1948 objevovaly na plážích Acapulca, velice populární Margarita Sames, která vytvořila drink z tequily, Cointreau a limetkové šťávy. Acapulco bylo tehdy známým "zapadákem" bohatých Američanů. U Margarity a jejího manžela Billa se často scházely takové osobnosti jako Nicky Hilton, Lana Turner a John Wayne. 

Během jednoho takového setkání v době vánoc, Margarita udělala její drink. "Chtěla jsem udělat nějaký denní osvěžující nápoj... jakýsi koktejl, kterých by člověk mohl vypít i několik", vzpomíná: "Vzala jsem proto mé dvě nejoblíbenější lihoviny Cointreau a tequilu, a smíchala jsem je dohromady." 

Ukázalo se, že Cointreau dalo drinku tu správnou sladkost a že tequila, bez pochyby ten nejpopulárnější nápoj v Mexiku, se velmi dobře snoubila s Cointrem. 

Netrvalo dlouho, a Margarita se objevila na nápojovém lístku restaurace na letišti v Acapulcu, a pak už to šlo jako lavina, a dnes se Margarita připravuje z tequily a Cointreau v různých poměrech a presentacích. 

{id="dalsi" var="inputvar-pribuzne_h"}

## n/a 

n/a 

{var="inputvar-relation@var"}

Příbuzné články nejsou k dispozici 

{var="doclist-stitek"}

  * n/a 

{var="inputvar-taglist" class="taglist"}

n/a

 [1]: http://2017.hostovka.cz/soubor/03-11-06-2.JPG

