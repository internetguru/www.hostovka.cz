
{xml:lang="cs" ns="https://www.hostovka.cz" class="docinfo linklist" data-source="http://2017.hostovka.cz/clanek.php?clanek=306.html" data-image="/files/preview/clanky/ambice/general.jpg" data-type="article"}

{ctime="2008-04-05" mtime="2020-01-05" id="ambiance" author="Michael Klíma" short="Ambiance"}

# Ambiance v gastronomii

{kw="gastronomie, Amerika, Francie"}

_Ambiance {xml:lang="fr"}_ je francouzské slovo, které podle slovníku znamená okolí a ovzduší. V americkém pohostinství slovo _ambiance {xml:lang="fr"}_ ale spíše znamená celkový dojem z prostředí, zařízení a hudby. _Ambiance {xml:lang="fr"}_ ale také zahrnuje teplotu, dobrý pocit z jídla a pití, servisu a dobré nálady, neboli celkové uspokojení.

_Ambiance {xml:lang="fr"}_ se nedá přesně specifikovat a nedá se vyjádřit ani penězi o čemž svědčí článek o restauraci [Bakery](bakery). Článek by si měli přečíst všichni naši „odborníci“, kteří většinou zkrachují proto, že jednak nemají to správné [know-how](know_how), ale hlavně proto, že si pletou „luxus“ s _ambiance {xml:lang="fr"}_.

_Ambiance {xml:lang="fr"}_ jsou ale i jiná specifika, jako je například ojedinělý koncept, ojedinělá jídla případně i jméno a popularita šéfkuchaře apod. Do toho do všeho musí daný podnik investovat čas, mimořádné úsilí a peníze a to se samozřejmě projeví i v cenách.

I když jsou dnešní návštěvníci restaurací daleko sofistikovanějšími hosty, než byli před Sametovou revolucí, tak se přesto najdou i tací, kteří omylem vejdou do nestandardní restaurace a domáhají se jídel, na které jsou zvyklí a které třeba i znají. Pokud taková jídla restaurace nemá, tak se jejich neuspokojení obrátí v nepodložené stížnosti či pomluvy.

Jak dnes již víte, tak se jak na těchto stránkách, tak i v jiných mediích snažím české hosty poučit v tom, co mohou v jednotlivých typech pohostinských provozů očekávat a co jim za jejich peníze patří. Bohužel to chce ale čas.

