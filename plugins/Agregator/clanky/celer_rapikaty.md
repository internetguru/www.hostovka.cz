
{xml:lang="cs" ns="https://www.hostovka.cz" class="docinfo linklist" data-source="http://2017.hostovka.cz/clanek.php?clanek=208.html" data-image="/files/preview/clanky/celer_rapikaty/general.jpg" data-type="article"}

{ctime="2007-01-26" mtime="2019-03-29" data-top="946" id="celer_rapikaty" author="Michael Klíma" short="Řapíkatý celer"}

# Jak vybrat a podávat řapíkatý celer 

{kw="zbožíznalství, recept, zelenina"}

Řapíkatý celer _(Apium graveolens dulce)_ anglicky zvaný _celery_, byl v Evropě až do 16. století znám pouze jako lékařská rostlina. V Česku je řapíkatý celer znám až od Sametové revoluce. 

{class="example"}

Při zmínce o celeru musíte být velice opatrní. Mezi kořenovým a řapíkatým celerem je totiž veliký rozdíl. V Americe je (pro jeho cenu) řapíkatý celer běžnou a velice často používanou zeleninou. 

O existenci řapíkového celeru dodnes nevědí ani někteří překladatelé cizích, obzvláště amerických receptů. Dokonce i někteří kuchaři nevědí, jak řapíkatý celer správně používat a říkají mu zjednodušeně řapík. To je ovšem zavádějící, protože řapíky mohou mít i jiné rostliny. 

{id="jak\_celer\_vybrat\_a\_uchovat"}

## Jak celer vybrat a uchovat 

Nejznámějším druhem je bledě zelená odrůda zvaná _pascal_. Druhá, méně známá odrůda _golden celery_ se v používá jen zřídka. Její zlatá barva se získává pěstováním bez přístupu světla, aby se zabránilo růstu chlorofylu. Proto je také podstatně dražší. 

Řapíkatý celer se skládá z řapíků neboli žeber (anglicky _ribs_). Ty mohou u vzrostlého celeru dosahovat délky až 40 cm. Ve středu je takzvané srdíčko (anglicky _celery heart_). Srdíčko je křehčí a používá se k ozdobě jídel a nápojů. 

Při nákupu vybíráme celer zakončený jasně zelenými a neovadlými listy. Listy odřízneme a uložíme zvlášť. Celer zabalíme do plastikové fólie nebo do papíru a uložíme do ledničky. Tam nám vydrží asi týden. Podle potřeby řapíky postupně odlamujeme a zbytek celeru opět dobře zabalíme. 

Zelené listy, kterými jsou řapíky zakončeny, můžeme použít do vývaru a polévek, a po nasekání i do některých salátů (v malém množství). 

Řapíky celeru nemají téměř žádný odpad, a proto jsou v kuchyni tak oblíbené. Očištěné řapíky celeru (anglicky _celery sticks_) se podávají ke [crudités][1], používají se jako jedlá míchátka nápojů apod. 

Před další úpravou se řapíky většinou krájí na malé stejnoměrné úhledné kousky. Oblíbená forma jsou kousky krájené nakoso (anglicky _on bias_). Kousky celeru se pak přidávají do salátů nebo se dusí jako přílohová zelenina. 

{id="duseny_celer"}

## Dušený celer 

I když se celeru říká dušený (anglicky _braised celery_), tak ho nemusíme přiklápět pokličkou. Jde nám totiž o to, aby jednotlivé kousky zůstaly křehké. Dušený celer se moc nehodí k zadělávaným jídlům. Je spíše vhodný k většině pečených nebo grilovaných mas, drůbeži a k některým rybám. 

  1. V kastrole se silným dnem rozpustíme máslo nebo margarin, 
  2. přidáme kousky celeru, 
  3. dříve než celer začne pouštět šťávu ho zaprášíme moukou, 
  4. celer rychle zamícháme, aby se všechny kousky obalily moukou, 
  5. zalijeme ho horkým vývarem tak, aby byl celer sotva ponořen, 
  6. vaříme nejvýše 10 až 15 minut, 
  7. osolíme podle chuti. 

{class="example"}

Takto připravený celer má výhodu, že si dlouho udrží svoji teplotu, a že na bufetovém nebo výdejním pultě vydrží 2 až 3 hodiny, bez ztráty na barvě a na křehkosti. 

Řapíky mladého celeru můžeme vařit vcelku a podávat je s [vinegretem][2] jako předkrm, nebo s přepuštěným máslem jako přílohovou zeleninu. 

{id="dalsi\_zpusoby\_podavani"}

## Další způsoby podávání 

Při podávání řapíků v celku je musíme oškrábat, lépe řečeno zbavit „vousů“. Je to zdlouhavá práce, a proto se tím v restauracích většinou nezabývají. Pokud máme ale trochu času, tak vousy odstraníme. 

Řapíkatý celer je zatím nedoceněná zelenina. Pokud máte při ruce [bešamel][3] nebo [velouté][4], tak z řapíkatého celeru můžeme během 10 minut připravit vynikající celerovou polévku. 

  1. Řapíky celeru pomeleme na hrubé kousky, 
  2. podusíte ho asi 10 minut na másle, 
  3. smícháme ho s horkým [velouté][4] a 
  4. podle potřeby rozředíme drůbežím vývarem. 

Máme polévku, které můžete říkat _potage Alexandrina_, nebo _potage au céleri_. Ve slově _céleri_ nesmíte zapomenout na dlouhé „é“, které polévku pofrancouzšťuje. Tím pádem za ni můžete počítat dvakrát tolik, než kdybychom ji říkali pouze celerová polévka. 

{class="example"}

Syrový celer (anglicky _celery sticks_) je velmi často součástí [crudités][1] nebo salátů. Jedním takovým, velice populárním salátem, je _kobb salát_. 

V Americe je syrový celer také nezbytnou součástí nejpopulárnějšího předkrmu, krevetového koktejlu (anglicky _shrimp cocktail_). Tento koktejl je velmi jednoduchý na přípravu. 

  1. Spodek misky (anglicky _cocktail glass_) naplníme drobně krájeným řapíkatým celerem. 
  2. Na něj popřípadě, jako plnidlo (anglicky _filler_), dáme trošku sekaných listů salátu. 
  3. Na okraje misky zavěsíme vařené krevetky (anglicky _shripms_). 
  4. Do středu dáme koktejlovou omáčku. 

Celer má také využití při přípravě některých koktejlů jako přírodní míchátko. Například velice populární koktejl _Bloody Mary_ by bez míchátka z celeru nebyl úplný. V tomto případě se ke koktejlu míchátko přikusuje. 

{id="dalsi" var="inputvar-pribuzne_h"}

## n/a 

n/a 

{var="inputvar-relation@var"}

Příbuzné články nejsou k dispozici 

{var="doclist-stitek"}

  * n/a 

{var="inputvar-taglist" class="taglist"}

n/a

 [1]: /jednohubky
 [2]: /zalivka_dresink#zalivka
 [3]: /besamel
 [4]: /agnes_sorel#veloute

