
{xml:lang="cs" ns="https://www.hostovka.cz" class="docinfo linklist" data-source="http://2017.hostovka.cz/clanek.php?clanek=520.html" data-image="/files/preview/clanky/pravda\_na\_listku/general.jpg" data-type="article"}

{ctime="2010-04-16" mtime="2010-04-16" id="pravda\_na\_listku" author="Michael Klíma" short="Pravda na lístku" authorid="hostovka/michael_klima"}

# Pravda na jídelním lístku

<!-- generated attribute kw by user_updatekw.sh on 2020-07-05, do not edit -->

{kw="jídla a jídelní lístky"}

Psychologie prodeje má hodně co společného s pravdou na jídelním lístku. ČS. Zákon č. 140/1995 Sb. přesně definuje povinnost podnikatelů při informování spotřebitele při značení jejich výrobků. V § 9 je zároveň stanovena povinnost řádně spotřebitele informovat o vlastnostech výrobků, tedy jejich složení.

Trouth on the menus, česky „Pravda na jídelním lístku“ je překlad názvu amerického zákona na ochranu spotřebitele, podle kterého je trestné uvádět na jídelním lístku nepravdivé informace které by mohly hostům způsobit škodu na zdraví, nebo mentální případně duševní újmu. 

Tento zákon se vztahuje i na zneužití vžitých nebo obecně chápaných (třeba i cizích) názvů jídel jako je například Wiener Schnitzel, Beef Stroganoff, Goulash, hamburger a pod. V Americe je například trestné připravovat vídeňský řízek, který podle klasického receptu má být připraven z telecího masa, z masa vepřového, nebo připravovat hamburgr, guláš nebo Stroganov z jiného masa než hovězího, aniž bychom na to hosta upozornili. 

Někteří lidé, jako například Muslimové nebo Židé nesmějí totiž jíst vepřové maso z náboženských důvodů. Indové například nesmějí z náboženských důvodů hovězí, a je nesmírné množství lidí kteří se musí vyvarovat určitých potravin ze zdravotních důvodů. Tento zákon také nedovoluje zneužívat výrazy jako „čerstvý“, „domácí“, „zdravotní“, „organicky pěstovaný“, „nezávadný“, „dietní“ a pod. Stejný zákon doporučuje aby restaurace na jídelním lístku pravdivě uváděly způsob přípravy jídel. Tudíž smažená jídla musí být označena jako smažená, u restovaných jídel se doporučuje uvádět jaký tuk byl použit a podobně. Uvádět na jídelním lístku, že některé jídlo bylo upravené na másle, a připravit ho na margarinu, nebo na jiném tuku je přinejmenším šizení.

Někteří restauratéři, kteří uváděli na lístku, že všechny jejich ryby jsou čerstvé, a přitom používali ryby zmrazené, už byli za toto pokutováni. Američtí podnikatelé si ale vědí rady se vším, a proto není již nic neobvyklého, že se dnes na americkém jídelním lístku setkáte z výrazem jako „čerstvě zmrazené“, což je pravdivé označení pokrmů a potravin které byly zmrazené a případně rozmrazené.

{id="dalsi" var="inputvar-pribuzne_h"}

## n/a

n/a

{var="inputvar-relation@var"}

Příbuzné články nejsou k dispozici

