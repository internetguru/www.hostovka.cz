
{xml:lang="cs" ns="https://www.hostovka.cz" class="docinfo linklist" data-source="http://2017.hostovka.cz/clanek.php?clanek=88.html" data-image="/files/preview/clanky/podavani\_jidel\_pri\_bezpecne\_teplote/general.jpg" data-type="article"}

{ctime="2005-10-30" mtime="2005-10-30" data-top="943" id="podavani\_jidel\_pri\_bezpecne\_teplote" author="Michael Klíma" short="Podávání jídel při bezpečné teplotě" authorid="hostovka/michael_klima"}

# Podávání jídel při bezpečné teplotě 

{kw="hygiena a sanitace"}

Neodborné zacházení se surovinami při přípravě a hlavně s hotovými jídly je příčinou mnoha vážných onemocnění a toto si pravděpodobně uvědomují více hosté než ti kteří jídla připravují. 

Křehký povrch, šťavnatý vnitřek dobře grilovaného steaku, nadýchaný vzhled právě dokončeného soufflé plně uspokojí každého strávníka a takto by měla být všechna jídla podávána. 

Snaha provozovatelů stravovacích podniků je vyrobit jídlo přitažlivého vzhledu a chuti a takto připravené jídlo podávat strávníkům co možná nejdříve po dohotovení aby tepelné ztráty a ztráty na kvalitách byly co nejmenší. 

Nechci vyprovokovat nějakou hysterii toho aby studenti Hostovky chodili do restaurací s teploměrem v kapse, nicméně jako učitele Hostovky je mojí povinností je upozornit na to co jim za jejich peníze patří včetně bezpečnosti. 

Následujicí tabulka ukazuje jaké příčiny způsobují onemocnění z jídel 

(Součet procent je větší než 100% protože v některých případech je více než jedna příčina). 

  * ( 63%)nedostatečné chlazení/mrazení 
  * ( 29%)příprava jídla příliš dlouho před jeho podáváním 
  * ( 27%)udržování jídel v nebezpečné tepelné zóně 
  * ( 26%)nemocní zaměstnanci šířící nemoci 
  * ( 25%)nedostatečné prohřátí chlazených nebo mrazených jídel 
  * ( 9%)nedostatečná čistění zařízení 
  * ( 7%)používání závadných zbytků 
  * ( 6%)přenos bakterii během přípravy 
  * ( 5%) nedostatečně uvařené suroviny 
  * ( 4%)skladování kyselinotvorných potravin ve toxických kovových nádobách 
  * ( 2%)syrové suroviny v uvařených jídlech 
  * ( 2%)vědomé použití napadených surovin 
  * ( 1%)nevědomé použití napadených surovin 
  * ( 1%) použitím surovin z nebezpečných zdrojů 

Z uvedené tabulky je zřejmé, že mimo bezpečnostních opatření při přípravě jídel základní předpoklad pro podávání jídel při jejich maximální kvalitě a bezpečné teplotě je zkrátit dobu od jejich dohotovení do doby jejich podávání. 

Toho lze v zásadě docílit několika způsoby: 

  *   * přípravou jídel přímo ve výdejní lince nebo v jídelně (stage kitchen) 
  *   * flambováním nebo jídla u stolu 
  *   * přípravou jídla u stolu 
  *   * přípravou jídel přímo na stole 
  *   * přípravou jídla na objednávku 
  *   * udržením jídel v bezpečné teplotě od doby jejich dohotovení jídla do doby jejich podávání 
  *   * podávání jídel při bezpečné teplotě na teplých talířích 

Při stávající klasické přípravě tak zvaných hotovek se jídla při hromadné přípravě vaří v konvektomatech nebo kotlích, případně dusí ve sklopných pánvích, pečou v horkovzdušných troubách, nebo pecích a po dohotovení se ponechají ve stejných kotlích nebo pekáčích až do doby kdy se případně naporcují a pak v hrncích, kastrolech a nebo v pekáčích se podle potřeby přenesou do výdejní linky. Pokud tato jídla jsou ponechána po delší dobu při teplotě při jaké byla připravena (98o C -120o C) tak ve většině případů dochází ku značným kvalitativním ztrátám. Jídlo utrpí vysušením, ztratí svou původní vůni, a vzhled a v mnoha případech je takové jídlo zcela nepoživatelné. 

V případě, že jsou tato jídla po dohotovení ihned zchlazena, což by mělo proběhnout velmi rychle, tak před podáváním musí být opět ohřátá na bezpečnou teplotu nejméně 73.9o C. 

V tomto případě však dochází k dalším ztrátám, které při hromadné přípravě jídel mohou do značné míry zhoršit hospodaření kuchyně. 

Při hromadné výrobě jídel v závodních nebo školních jídelnách nemohou být všechna vyrobená jídla ihned zkonzumována. V některých případech dochází k výdeji poslední porce teplého jídla až 3 hodiny po jeho vyrobení. V takových případech, mimo snahy podávat jídlo bez velkých kvalitativních a kvantitativních ztrát největším problémem je jak zabezpečit zdravotní nezávadnost těchto jídel. 

Velká většina provozoven hromadné přípravy jídel přechází dnes na moderní a vysoce produktivní kuchyňská zařízení jako jsou konvektomaty, pařáky, combi-pece, smažící pánve a pod. Tato moderní technologie výroby sice ušetří energii a náklady na mzdy, zabezpečí podstatně kvalitnější výrobky, ale takto připravená jídla se však musí udržet v bezpečné servírovací teplotě buď pod 7.2o C nebo nad 60o C po delší dobu bez újmy na kvalitě, relativní vlhkosti, křehkosti, vůně, kyprosti atd. a hlavně tak aby nedocházelo k růstu škodlivých bakterii. Udržovat jídlo v zařízeních ve kterých bylo připraveno je jednak neekonomické a z hlediska zásad hygieny nepřípustné a proto se jako jediné vhodné řešení uchování hotových jídel v bezpečné teplotě po delší dobu ukázaly být udržovací teplé kabinety. 

Udržovací kabinety ale nejsou také nic jiného než východ z nouze. Ideální je když jídlo může být podáváno tak říkajíce z pánve rovnou na talíř. Proto již delší dobu pracuji na konceptu STEAK-GRIL-WOK který tomuto požadavku plně odpovídá. 

{id="dalsi" var="inputvar-pribuzne_h"}

## n/a 

n/a 

{var="inputvar-relation@var"}

Příbuzné články nejsou k dispozici 

{var="doclist-stitek"}

  * n/a 

{var="inputvar-taglist" class="taglist"}

n/a

