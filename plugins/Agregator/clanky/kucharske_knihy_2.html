<?xml version="1.0" encoding="utf-8"?>
<body xml:lang="cs" ns="https://www.hostovka.cz" class="docinfo linklist" data-source="http://2017.hostovka.cz/clanek.php?clanek=243.html" data-image="/files/preview/clanky/kucharske_knihy_2/general.jpg" data-type="article" lang="cs">
  <h ctime="2007-08-05" mtime="2007-08-05" id="kucharske_knihy_2" author="Michael Klíma" short="Kuchařské knihy 2" authorid="hostovka/michael_klima">
    Kuchařské knihy 2
  </h>
  <desc kw="co-kdy-kde">
    Nejlepší kuchařka na světě - je tu! Auguste Escoffier - Moje francouzská kuchyně.
  </desc>
  <p>
    O knize se dá mluvit jenom v superlativech! Je to bible každého znalce kuchařského umění. Trochu podrobněji se s ní můžete seznámit zde. Jednejte rychle, po této knize byl dlouhá léta hlad, je to unikát :-)
  </p>
  <p>
    Papír snese všechno a svoboda projevu se nemůže potlačovat, ale mně to připadalo jako veliká chucpa. Nechci nikoho odradit od sbírání kuchařských knížek, ale po více než 6O letech zkušeností sběratele mám na to trochu jiný názor a tak jsem na to odpověděl:
  </p>
  <p>
    Nejlepší kuchařka na světě?
  </p>
  <p>
    Mohu se pochlubit tím, že jsem o Escoffierovi toho přečetl jako málo kdo a několik knížek o něm tady ještě mám.
  </p>
  <p>
    Mám před Escoffierem veliký respekt a jsem ten poslední kdo by chtěl popřít Escoffierovy zásluhy o popularizaci a modernizaci francouzské kuchyně jeho doby (28. října 1846 ? 12. února 1935), ale těmi superlativy o překladu jeho knížky bych dnes již tak neházel a rozhodně bych ji neoznačoval jako nelepší kuchařku na světě!
  </p>
  <p>
    Nejspíše se jedná o jednu z posledních knih kterou Escoffier napsal a která se ve francouzském originále jmenuje MA CUISINE, (ne Ma Cuisine Françoise), což byla více méně jeho poslední kniha vydaná v roce 1934.
  </p>
  <p>
    Před tím Escoffier napsal:
  </p>
  <ul>
    <li>Le Traité sur L'art de Travailler les Fleurs en Cire (1886)
    </li>
    <li>Le Guide Culinaire (1903)
    </li>
    <li>Les Fleurs en Cire (nové vydání, 1910)
    </li>
    <li>Le Carnet d'Epicure (1911)
    </li>
    <li>Le Livre des Menus (1912)
    </li>
    <li>L'Aide-memoire Culinaire (1919)
    </li>
    <li>Le Riz (Rýže) (1927)
    </li>
    <li>La Morue (Treska,1929)
    </li>
    <li>Ma Cuisine (1934)
    </li>
  </ul>
  <p>
    Že by Ma Cuisine byla bible každého znalce kuchařského umění je také dosti odvážné tvrzení, protože dnes asi 73 let po jeho smrti je ve světě (ne jenom ve Francii) nekonečná řada znalců kuchařského umění (ne jenom toho francouzského) kteří Escoffiera ani neznali nebo kteří ho za tak velkého kuchaře ani nepovažovali.
  </p>
  <p>
    Je ale možné, že jak DolceVita píše, že byl po této kuchařce hlad (nevím mezi kým), ale já jen doufám, že podle ni nezačnou čeští kuchař dnes vařit, protože to by byl podle mě poslední hřebík do rakve současné české gastronomie.
  </p>
  <p>
    Což nám nestačí ta Magdalena Dobromila Rettigová, všichni ti mistři kuchaři nebo herci, zpěváci a ti komedianti co se dnes producírují na televisi?
  </p>
  <p>
    Mě jeden přítel z Česka volal na Skype, že mi tu kuchařku chce koupit, aby mi něčím udělal radost. Nejsem pokrytec a tak jsem mu řekl, aby to nedělal, protože bych mu ji musel hodit na hlavu.
  </p>
  <p>
    Jednak těch Escoffierových knih tu mám několik v několika řečech (Le Guide Culinaire a Ma Cuisine dokonce ve francouzském originále) a knížek o Escoffierovy samotném tu mám také celou řadu.
  </p>
  <p>
    Musím se ale přiznat, že jedna z mých prvních kuchařských knížek kterou jsem si jako adept kuchařského umění koupil byl německý překlad knížky Le Guide Culinaire (A. Escoffier Kchkunst Führer) do které jsem se tehdy (v roce 1943) skutečně díval jako do bible a proto je už tak ošntělá.
  </p>
  <p>
    No, v té době skutečně nic jiného podobného nebylo a tak jsem byl rád, že jsem uměl německy a že jsem si to mohl přečíst.
  </p>
  <p>
    No, od té doby uplynulo hodně vody a kuchařských knížek, a lepších, jsem přečetl celou řadu, ale žádnou z nich, mimo těch které jsem napsal já (což je jaksi pro pobavení), bych neoznačil za nejlepší.
  </p>
  <p>
    Tudíž pokud skutečně jste znalci gastronomie a věříte tomu, že by to mohla být vaše bible, tak si ji kupte a pak mi příležitostně můžete napsat, co jste podle té knížky uvařili.
  </p>
  <p>
    Hodně úspěchů!
  </p>
  <section>
    <h id="dalsi" var="inputvar-pribuzne_h">
      n/a
    </h>
    <desc>
      n/a
    </desc>
    <p var="inputvar-relation@var">
      Příbuzné články nejsou k dispozici
    </p>
    <ul var="doclist-stitek">
      <li>n/a
      </li>
    </ul>
    <p var="inputvar-taglist" class="taglist">
      n/a
    </p>
  </section>
</body>