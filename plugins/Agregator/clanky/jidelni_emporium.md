
{xml:lang="cs" ns="https://www.hostovka.cz" class="docinfo linklist" data-source="http://2017.hostovka.cz/clanek.php?clanek=91.html" data-image="/files/preview/clanky/jidelni_emporium/general.jpg" data-type="article"}

{ctime="2005-11-02" mtime="2019-11-07" id="jidelni_emporium" author="Michael Klíma" short="Jídelní emporium"}

# Koncept jídelního emporia 

{kw="co-kdy-kde"}

Jídelní emporium (anglicky _food floor {xml:lang="en"}_ nebo dokonce i _gourmet floor {xml:lang="en"}_) je seskupení několika restaurací, lépe řečeno jednotek rychlého občerstvení, s odlišným sortimentem jídel na jednom místě. Zpravidla se nachází v obchodním centru nebo supermarketu, ve kterém restaurace využívají jídelnu ve společném prostoru. 

{class="example"}

Jídelní emporium není v České republice nic nového. Rychlost a obliba restaurací rychlého občerstvení je trend, který se již zřejmě nedá zastavit. A proto, tak jak bude ubývat výčepů, kaváren, denních vináren a jiných podniků, ve kterých byli lidé zvyklí vysedávat hodiny, bude těchto konceptů přibývat. 

{id="vyhody_konceptu"}

## Výhody konceptu 

Koncept jídelního emporia má více výhod než nevýhod. Proto se dnes uplatňuje po celém světě. Mezi hlavní výhody paří: 

  * maximální využití prostoru, 
  * společný prostor pro konzumaci, ať již ve stoje nebo u stolků, 
  * společná sociální zařízení, 
  * společný úklid, 
  * společné parkoviště, 
  * jednoduchá kontrola spotřeby surovin a materiálů, 
  * minimální administrativa, která nemusí být ve stejném prostoru, 
  * maximální produktivita a využití pracovních sil, 
  * minimální nároky na odbornost zaměstnanců. 

Výhod je ale daleko více. Patří sem například i společné dodávky surovin a materiálu obecně. Zejména když několik jednotek vlastní a kontroluje jeden majitel. Pro hosty má tento koncept výhodu v tom, že se v nabízeném sortimentu dokáží velice rychle zorientovat. Také doba od výroby jídla do doby jeho konzumace je zkrácena na minimum. 

Nevýhody u tohoto konceptu v zásadě nejsou. Například skutečnost, že jednotky mají společnou provozní dobu, může být nevýhodou pro toho, kdo by chtěl mít prodejní dobu delší. To je ale jen věcí názoru. 

{id="snadna\_vymena\_jednotky"}

## Snadná výměna jednotky 

Největší výhodou z pohledu provozovatele je podle mě velmi jednoduchá likvidace jednotky, která nevykazuje předpokládané tržby a její nahrazení jednotkou jinou. 

Zas tak jednoduché to ale není. Každá jednotka musí mít vypracovaný podrobný manuál, ve kterém je přesně stanoven každý krok a každý detail pracovního postupu. Tomu se v Americe říká, že vše musí být _idiot proof {xml:lang="en"}_, neboli že po krátkém zacvičení může práci vykonávat kdekdo. Vypracování takového manuálu vyžaduje nejenom odborné znalosti a čas, ale i zkušenost. 

{id="dalsi" var="inputvar-pribuzne_h"}

## n/a 

n/a 

{var="inputvar-relation@var"}

Příbuzné články nejsou k dispozici 

{var="doclist-stitek"}

  * n/a 

{var="inputvar-taglist" class="taglist"}

n/a

