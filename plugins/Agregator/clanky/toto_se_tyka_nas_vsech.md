
{xml:lang="cs" ns="https://www.hostovka.cz" class="docinfo linklist" data-source="http://2017.hostovka.cz/clanek.php?clanek=207.html" data-image="/files/preview/clanky/toto\_se\_tyka\_nas\_vsech/general.jpg" data-type="article"}

{ctime="2007-01-03" mtime="2007-01-03" id="toto\_se\_tyka\_nas\_vsech" author="Michael Klíma" short="Toto se týká nás všech" authorid="hostovka/michael_klima"}

# Toto se týká nás všech

<!-- generated attribute kw by user_udpatekw.sh on 2020-04-21, do not edit -->

{kw="koho se to týká"}

Musím ale začít omluvou všem odborným učitelům, mistrům odborného výcviku a pedagogům za to, že mnohdy generalizuji a házím je všechny do jednoho pytle.

Vy jako studenti Hostovky to nevíte, ale já si velmi často stěžuji na české odborné školství protože si myslím že tam je kořen té špatné úrovně českého pohostinství, ale stejně často se opomenu zmínit o tom, že jsou pedagogové a mistři odborného výcviku kteří jsou velice obětaví a snaží se dát svým studentům jen to nejlepší odborné vzdělání.

Mnozí z nich jsou mí přátelé a těm bych se měl omluvit nejdříve, ale ti nejspíše vědí, že moje lamentování je v dobrém úmyslu.

Když se to tak vezme tak já vím, že to není v jen v těch učitelích, ale v tom archaickém pedagogickém systému, v nedostatku nových učebnic a učebních systémů a nakonec v celé společnosti a velmi často v samotných rodičích.

To ale tady nechci rozebírat protože od toho jsou povolanější.

Nicméně bych býval nikdy nečekal, že se mně některý odborný pedagog zeptá na můj názor na to, JAK MÁ VYPADAT KUCHAŘ tak jako to například jedna učitelka odborného výcviku, kterou budu nazývat XXX udělala v osobním dopise který mi poslala a který vám přikládám?

Vážený pane Klíma,obracím se na vás se žabomyším problémem učitelky odborného výcviku, která po 30 letech praxe neví, jestli sama sebe zapomněla v době totality nebo nepochopila novou dobu.

Předpokládám, že v mé pracovní náplni je abych seznámila děcka jak má být oblečen a upraven kuchař, jak se má chovat. Bohužel moje snaha často vyjde naprázdno.

Mám dosti velké problémy s úpravou našich žáků - chlapců učebního oboru kuchař, kteří nerespektují můj požadavek na upravené a ostříhané vlasy - mají dlouhé mastné vlasy, dredy a různé další úpravy. Vím, také jsem byla mladá. Přesto občas při výrobě šlehne oheň apod.Dnes si na mě jeden žáček šel stěžovat, že po něm chci, aby se ostříhal. Pan ředitel mu dal za pravdu a řekl, že škole nic není do toho jaké má žák vlasy a jak vypadá.

Prý stačí na vlasech síťka. Nemluvím o tom, že je dost firem, které takového učně na svém pracovišti nechtějí, protože dělá ostudu, když chodí po firmě takto neupraven a často ho vidí i hosté.

Prosím jestli nevíte o nějakém předpisu - kodexu nebo něčem jiném oč bych se měla opřít nebo fakt stačí jen síťka, víte do důchodu mám ještě daleko, tak pak bych musela změnit názor a pohled na svoji profesi. Inspektor školské inspekce mi vzkázal, že mám na žáky intenzivněji působit.

Já to mám do důchodu zhruba ještě 22 let a tak jen doufám, že se mi za tu dobu ještě podaří se podělit o všechny mé zkušenosti které jsem za těch 60 let praxe v tomto zatraceném oboru nashromáždi jako odborník a pedagog, ale hlavně jako host.

Já se o některé mé zkušenosti snažil podělit s kolegy na několika odborných stránkách ale otázka výchovy mladých lidí se týká nás všech hostů a vás studentů Hostovky.

Jeden český kolega mi kdysi napsal: "Neměl bys tolik psát o sobě, ale spíše že tam a tam to dělají tak a tak".

No, abych vám řekl pravdu, tak za dobu mé odborné praxe jsem osobně musel řešit všemožné problémy a tak dávám přednost případovým studiím, jako je tato, která se dá na případ paní XXX aplikovat?

Učil jsem 15 let na hotelové škole v Chicagu v Americe a mám důkazy toho že jsem byl dobrým učitelem o čemž svědčí i to, že jsem tam bez pomoci strany a vlády skončil jako ředitel.

Já ale ještě dodnes mám na té škole pověst jednoho z nejpřísnějších kantorů za což mi mí studenti dnes děkují a říkají že disciplina kterou jsem je naučil jim pomohla dosáhnou míst na kterých dnes jsou.

Tím že těm našim "děckám" jak jim říkáte, uděláme život lepší "než jsme ho měli my", tím, že za ně uděláme domácí úkoly a eventuelně diplomové práce, jim nikterak nepomůžeme, a stejně jim nepomůžeme, když jsme slepí k tomu jak se oblékají nebo jak se chovají.

My jsme měli na naši škole tak zvaný "Dress Code", který přesně vymezoval jak se studenti musí oblékat, jaké musí mít boty, že nesmí nosit šperky, nevhodný účes apod. Byla tam i stať o osobní hygieně se kterou, jsme sice problémy neměli, ale i tak se dá říci, že někteří studenti si vykládali tento dress code podle svého.

Téměř na začátku každého nového semestru někteří studenti (chlapci) přišli s jednou nebo se dvěmi náušnicemi v uších, s dlouhými vlasy a nevhodnými šperky.

Když jsem je upozornil na to, že to neodpovídá našemu Dress Code, tak mi někteří hned pohotově řekli: ?America is a free country?.

Ne že bych si kvůli tomu nechal narůst dlouhé vlasy i já, ale druhý den jsem si od manželky vypůjčil dlouhé náušnice, na krk jsem si dal korále a tak jsem přestoupil před třídu.

Každý semestr se opakovala stejná scéna. Studenti byli sice šokování, ale protože Amerika je svobodná země nikdo neřekl ani slovo.

Slovo jsem měl ale já. Sundal jsem si ty náušnice a korále a řekl jsem jim, že Amerika je sice svobodná země, ale že ta svoboda je pro každého takže oni sice mohou přijít do školy s dlouhými vlasy, s náušnicemi v uších, na pupíku nebo i na jazyku, ale že moje svoboda je v tom, že je do mé třídy prostě nepustím.

Nemusím vám asi říkat, že ani jeden si nešel nikam stěžovat a druhý den přišli všichni podle forschriftu, no a když některý pak ?omylem? přišel do třídy někdy neoholený, tak jsme ho poslal domů aby se oholil.

A pointa?

Prostě ta svoboda a demokracie kterou dnes i v Česku máme je také pro každého a proto jako hosté máme právo na to, aby nás obsluhovali a v kuchyni aby jídla připravovali zaměstnanci kteří nějaké zásady dodržují.

Mimo těch práv máme ale také nějaké povinnosti a proto máme povinnost na extrémní nedodržování daných zásad upozorňovat.No a pokud se týká těch inspektorů školní inspekce, tak těm bych vzal jejich kanceláře a vyhnal bych je do ?terénu?, aby nedodržování těch případných zásad kontrolovali.

