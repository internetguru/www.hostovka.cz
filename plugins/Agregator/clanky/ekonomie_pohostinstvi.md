
{xml:lang="cs" ns="https://www.hostovka.cz" class="docinfo linklist" data-source="http://2017.hostovka.cz/clanek.php?clanek=110.html" data-image="files/preview/clanky/americka_kuchyne/general.jpg" data-type="article"}

{ctime="2005-11-16" mtime="2020-04-30" id="ekonomie_pohostinstvi" author="Michael Klíma" short="Ekonomie pohostinství"}

# Ekonomie amerického pohostinství 

{kw="gastronomie, Amerika"}

Asi 29 % ze všech zaměstnanců v americkém pohostinství jsou nevyučení číšníci a servírky. Zaměstnanci v kuchyni (anglicky _cooks {xml:lang="en"}_) a kuchaři (anglicky _chefs {xml:lang="en"}_), kteří také nejsou většinou vyučení, tvoří 15 % z celku. 

Skupiny zaměstnanců za pultem (anglicky _counter {xml:lang="en"}_ nebo _fountain workers {xml:lang="en"}_) tvoří asi 5 %. Majitelé a manažeři pak tvoří asi jednu pětinu všech zaměstnanců v tomto průmyslu. Čím to tedy je, že je americké pohostinství nejúspěšnější na světě? 

{id="platy"}

## Platy vs. povinnosti 

V roce 1975 zaujímali mladiství asi 30 % všech uvedených zaměstnání a ženy asi 70 %. Podle americké restaurační asociace NRA je jedna třetina zaměstnanců v pohostinském průmyslu tvořena studenty, z nichž polovina studenty vyšších škol. Ti ve většině případů pracují za minimální mzdu. 

Ze všech zaměstnanců v americkém restauračním a hotelovém průmyslu jsou nejlépe placeni [šéfkuchaři][1], které dnes velké hotelové společnosti nahrazují [manažery kuchyní][2]. Ale i ostatní kuchaři jsou relativně lépe placeni než obsluhující personál, protože jsou považováni za kvalifikované síly. 

Číšníci a servírky, u kterých se počítá, že hlavní část jejich příjmů je obslužné, či spropitné (anglicky _tip {xml:lang="en"}_), jsou placeni nejméně. Z toho pramení snaha amerických manažerů pověřit obsluhující personál pracemi, které jsou v jiných zemích pracemi kuchařů. 

{class="example"}

Američtí kuchaři například sice dají jídla na [horké talíře][3], ale ozdobu nebo někdy i přílohu musí v mnoha restauracích na talíř přidat obsluhující. Ten, jak již bylo řečeno, je méně placený, čímž restaurace šetří velké částky na mzdách. 

{id="snizovani_nakladu"}

## Snižování nákladů na mzdy 

Trendem globálního pohostinství je nejenom snaha zkrátit cestu jídel od místa výroby do místa jejich konzumace, ale i vizuální kontrola přípravy těchto jídel přímo hostem. Také, i když se o tom moc nemluví, je snaha snížit náklady na mzdy. 

Tyto snahy nejsou nic nového. Nakonec vaření jídel přímo u stolu mělo stejný účel. Tento systém se ale moc neosvědčil, protože to nesmírně zpomalilo obsluhu. 

Příprava těchto jídel byla prováděna obsluhujícími, kteří sice byli méně placeni, ale kteří ve většině případů neměli potřebné kuchařské znalosti. Proto se od toho v Americe již zcela upustilo. Něco podobného je [flambování][4] jídel přímo před hosty. 

Těmto trendům odpovídá i architektonické řešení kuchyní, hlavně výdejního prostoru. Pracoviště obsluhy je víceméně součástí kuchyně. Tam, kde příprava jídle probíhá v odbytové části, je toto pracoviště jakousi bariérou nebo spojovacím článkem mezi kuchyní a jídelnou. 

V mnoha velkých podnicích v Americe, obsluhující také sami vaří kávu, nabírají sami pečivo, polévky, saláty, crudités, zmrzlinu a čepují sami mléko a nealkoholické nápoje. To představuje nejenom nesmírnou úsporu na mzdách kuchařů, ale do jisté míry to také zjednodušuje a zrychluje obsluhu. 

{id="dalsi" var="inputvar-pribuzne_h"}

## n/a 

n/a 

{var="inputvar-relation@var"}

Příbuzné články nejsou k dispozici 

{var="doclist-stitek"}

  * n/a 

{var="inputvar-taglist" class="taglist"}

n/a

 [1]: kucharske_tituly#sefkuchar
 [2]: super_chef
 [3]: hotovky_a_minutky#obloha_studente_talire_v_americe
 [4]: flambovani

