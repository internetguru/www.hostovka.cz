
{xml:lang="cs" ns="https://www.hostovka.cz" class="docinfo linklist" data-source="http://2017.hostovka.cz/clanek.php?clanek=402.html" data-image="/files/preview/clanky/ceska_kuchyne/general.jpg" data-type="article"}

{id="ceska\_kuchyne" ctime="2009-04-17" author="Michael Klíma" short="Česká kuchyně" authorid="hostovka/michael\_klima"}

# Česká kuchyně

<!-- generated attribute kw by user_udpatekw.sh on 2019-04-16, do not edit -->

{kw="jídla a jídelní lístky"}

To je článek na www.ahr.cz, který stojí za to si přečíst, ať jste členy AHR ČR nebo ne, protože v něm najdete mnoho poučení o Czech specials.

Czech specials – české speciality podle tohoto článku je údajně dlouho připravovaný projekt České centrály cestovního ruchu.

Já se gastronomii zabývám již více než 60 let, a považuji se za oborníka na etnické kuchyně a na české i zahraniční speciality a proto bych byl velký pokrytec, kdybych tento projekt odsuzoval v kuluárech, jako mnozí jíní, aniž bych projevil můj názor.

Nemohu si pomoci, ale podle mého slovníku je to jen dlouhodobý záměr a vypracování konceptu jehož vypracování bylo teď ředitelem CCR Ondruškou zadáno jednak Asociaci hotelů a restaurací České republiky a Asociaci kuchařů a cukrářů České republiky a ti se pod to prostě podepsali.

Podle článku Petra Manuela Ulrycha jedním z iniciátorů tohoto „projektu“ je Pavel Klicpera z Agentury Czech turism, ale bylo by třeba znát jména i těch druhých iniciátorů, protože ti by měli tento záměr podrobně popsat, aby se z toho dal vypracovat nějaký koncept.

Oproti názoru uvedeném ve zmíněném článku, si já osobně myslím že idea zařadit české speciality na restaurační jídelní lístky není vůbec jednoduchá viz. www.hostovka .cz jídla a jídelní lístky/SPECIALITY.

Charakteristickými rysy regionálních jídel jsou jednak místní (regionální) potraviny, v mnoha případech i místní (regionální) kuchařské techniky a tradiční úpravy, popsané v domácích recepturách. Takové receptury, vytvořené většinou domácími kuchaři nebo kuchařkami, nejsou pro restaurace použitelné a musí být pro použití v restauracích přizpůsobeny.

Tyto receptury by měly mít jednotný formát a měly by být doplněny srozumitelnými technologickými postupy a hlavně kalkulacemi, které by měly ukázat jejich rentabilitu.

Nemusím asi nikomu dnes říkat, že vytvořit v pohostinství 10% čistého zisku, je zatracený oříšek, tudíž jestliže uvaříte deset porcí kteréhokoliv jídla a prodáte jich jen devět, tak veškeré vaše snahy byly nanic.

Klára Zachariášová, manažerka Asociace hotelů a restaurací ČR píše, že výběr těch specialit provedli odborníci z Asociace kuchařů a cukrářů České republiky se svými kolegy z regionálních poboček. No, pro mě je to taková typická česká kolektivní nezodpovědnost protože o autentičnosti některých navrhovaných regionálních jídel se dá pochybovat, ale jméno autora u jednotlivých receptů není udáno, takže není možnost si cokoliv ověřit. Podle mě ten výběr příliš šťastný není a tak uvidíme.

Ti stejní kuchaři také zvolili svíčkovou jako národní jídlo, přičemž o hostech, včetně těch cizinců, kterým tu svíčkovou jako národní jídlo budeme vnucovat, nepadlo nikde zatím ani slovo, ale dejme tomu, že si na ni zvyknou, obzvláště když ta svíčková bude mít stejnou kvalitu i i když si ji dá ten host podruhé, což se u cizince ale předpokládat nedá.

Prostě se musíme tak trochu držet reality a proto se obávám, že celému tomu záměru měla předcházet nějaká feasibility study, protože by to asi ukázalo, zda ten záměr má vůbec nějaké předpoklady úspěchu.

Názvy některých těch vybraných regionálních jídel jsou zavádějící a proto musí být doplněny krátkým popisem a to hlavně pro cizince, kterým vlastně tyto Czech specials jsou určeny. Ty překlady musí být psány srozumitelným gastronomickým jazykem a v tom případě se obávám, že mnohé zahraniční návštěvníky popisy těch specialit moc nenadchnou.

Já osobně jsem zvědavý na manuály, na fotografie těch jídel a na náhradní suroviny pro případ když originální suroviny nebudu k mání.

Ty náklady 1500 korun členové asociace nějak do cen těch specialit nějak zakalkulují, jak ale do cen těch specialit zakalkuluji 3000 Kč neasociovaní restauratéři mi není tak docela jasné, ale je možné, že tomu nerozumím, nehledě k tomu, že na umoření těch částek mají restauratéři 3 roky.

Také jsem zvědav, jestli se to logo Czech specials objeví na předpokládaném počtu dveří.

{id="propagace_projektu"}

## Propagace projektu

Propagace projektu je údajně zajištěna na roadshow Asociace hotelů a restaurací, ale mně osobně není jasné jak se o této akci dozvědí ti neasociovaní restauratéři a zejména hosté, eventuálně cizinci.

To víte, místní klientele se dá namluvit ledasco, ale většinu zahraničních hostů těžko přesvědčíte o tom, že vepřo-knedlo zelo zatíží jejich žaludky méně než hamburger se sýrem a colou, jak tvrdí pan Klicpera. Projekt Czech Specials by měl být podle něj propagován ve stejných intencích jako další národní produkty, tedy golf, lázně či památky UNESCO.

Kdo ví, možná že ty Czech Specials dostanou ochranou známku, aby je nikdo nemohl kopírovat jako třeba utopence, dodávám já.

„Když se nám tyto atributy Česka podaří naaranžovat ne nějaký pěkně nazdobený, chutný a voňavý talíř a nabídnout je zákazníkovi, budeme navýsost spokojeni,“ dívá se do budoucnosti Klicpera.

No a když k tomu přidáme tu naši oblíbenou malou nebo velkou oblohu, tak budou spokojeni i ti hosté, dodávám já.

Následují pak Klicperovy teorie o dvou fázích propagace projektu které ale vyžadují hluboké studium, a kriteria pro výběr restaurací které o možnost nabídky Czech Specials požádají.

Mně osobně by zajímalo, jestli ty zmíněné regionální speciality bude smět nabízet i nezávislá neasociovaná restaurace, nebo jestli na ni bude uvaleno trestní stihání pro nekalou soutěž.

Také se již těším na brožuru o projektu která by se měla objevit v jazykových mutacích sousedním zemím včetně maďarštiny a doufám, že se uskuteční úvahy o ruštině o která by našla uplatnění obzvláště v Karlových Varech.

