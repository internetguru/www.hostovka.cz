<?xml version="1.0" encoding="utf-8"?>
<body xml:lang="cs" ns="https://www.hostovka.cz" class="docinfo linklist" data-source="http://2017.hostovka.cz/clanek.php?clanek=196.html" data-image="/files/preview/clanky/vanoce_prichazeji/general.jpg" data-type="article">
  <h ctime="2006-12-05" mtime="2006-12-05" id="vanoce_prichazeji" author="Michael Klíma" short="Vánoce přicházejí" authorid="hostovka/michael_klima">Vánoce přicházejí</h>
  <!-- generated attribute kw by user_udpatekw.sh on 2020-02-28, do not edit -->
  <desc kw="gastronomie">Vážení gastronomičtí přátelé a studenti Hostovky!</desc>
  <p>V této předvánoční a novoroční době dostávám přání od mnoha mých přátel a známých z celého světa, kteří se třeba celý rok neozvali. Dostávám přání od muslimů, katolíků, buddhistů, hinduistů, židů, islámců i atheistů.</p>
  <p>Já jim všem vždy poděkuji a odpovím i když vím, že oni třeba Vánoce ani Nový rok neslaví.</p>
  <p>Málo z nich ale ví, že ani já Vánoce, jako takové také neslavím. Musím se ale přiznat, že všechny ty svátky respektuji, obzvláště když jsou placené. Jen houšť.</p>
  <p>V Americe je údajně 2000 různých náboženství, což zahrnuje i všemožné sekty třeba i s deseti nebo padesáti vyznavači. To je ta Amerika a je to dobře.</p>
  <p>Na druhé straně ale v Americe je stát oddělen od církve což je také dobře, protože žádná církev nemá přímý vliv na vládu, tak jak je to v mnoha jiných zemích. Musím říci, že to je také jeden z důvodů pro které se mi v Americe líbí.</p>
  <p>Je to vyjádřeno v mé náboženské filosofii která je přiložena.</p>
  <dl>
    <dt>MY RELIGIOUS PHILOSOPHY</dt>
    <dd>I am neither Protestant, Catholic nor Jew</dd>
    <dd>If you don’t understand, I'll explain it to you</dd>
    <dd>These religious of man, are only a name</dd>
    <dd>They must not be right, or they'd believe the same</dd>
    <dd>I believe in God, just as they do</dd>
    <dd>Same as the Protestant, Catholic and Jew</dd>
    <dd>But what makes me think, that I'm right</dd>
    <dd>I talk to God, every night</dd>
    <dd>And I'm happy to know, and tell it to you</dd>
    <dd>He never has asked, if I'm Protestant, Catholic or</dd>
    <dd>Jew (or Muslim, for that matter)</dd>
  </dl>
  <p>Je to v angličtině, protože by se to jinak nerýmovalo, ale v zásadě se v tom říká, že nejsem příslušníkem žádného z těch dvou tisíc náboženských organizací nebo sekt, ale že věřím v Boha tak jako většina z nich věří, ale že nevěřím tomu, že bych k mé komunikaci s mým Bohem potřeboval nějakého zprostředkovatele, nebo manažerskou firmu.</p>
  <p>Můj Bůh ale bohužel (nebo inšalah) není všemohoucí, protože jinak by určitě zabránil všem katastrofám, válkám a všemožným neštěstím. Možná, že by mně zbavil všech mých nemocí a neduhů a také by mě asi nechal občas vyhrát v loterii nebo v kasínu aniž bych se k němu musel pětkrát denně modlit.</p>
  <p>Můj Bůh mi prostě říká (přesto že žiji v Americe tak kupodivu česky): "Majku přičiň se a já ti pak také trochu pomůžu".</p>
  <p>Já se na všechna ta náboženství totiž dívám jako na každý jiný byznys a tak když se na tom tak zamýšlím, tak vidím že každému z nich se nejedná o nic jiného než o peníze, a proto si často říkám, že jsem asi ve špatném byznyse.</p>
  <p>Nicméně ale ještě mám nějakou naději. Všechna ta náboženství jak víme, byla totiž založena nějakým obyčejným ale chytrým člověkem, takže to chce jen nějaký nápad, přijít s lepší pastičku na myši a mít dobrý marketing.</p>
  <p>Jak ale víte, tak já jsem liberál a věřím, že každý máme svoji pravdu. Tudíž Vám Vaši víru neberu ale přesto Vám přeji Happy Chanukah, dlouhý Ramadan, příjemné prožití svátků Vánočních nebo Kvanzaa, a hodně zdraví a peněz v novém roce.</p>
  <p>Já totiž věřím také tomu, že je lepší být zdravý a bohatý než chudý a nemocný. Také Vám přeji, aby Vám Váš Bůh splnil všechna Vaše přání a dal Vám to co Vám patří.</p>
</body>