
{xml:lang="cs" ns="https://www.hostovka.cz" class="docinfo linklist" data-source="http://2017.hostovka.cz/clanek.php?clanek=227.html" data-image="/files/preview/clanky/pompano\_en\_papillote/general.jpg" data-type="article"}

{ctime="2007-04-23" mtime="2007-04-23" id="pompano\_en\_papillote" author="Michael Klíma" short="Pompano en Papillote" authorid="hostovka/michael_klima"}

# Pompano en Papillote

<!-- generated attribute kw by user_udpatekw.sh on 2020-05-12, do not edit -->

{kw="jídla a jídelní lístky"}

Při svých cestách do zahraničí se určitě v některé restauraci setkáte s rybím jídlem zvaným Pompano en Papillote. Pokud máte rádi ryby, tak si ho nenechte ujít.

Tento recept, jak by se z toho francouzského názvu dalo předpokládat, nebyl vytvořen ve Francii, ale v restauraci Antoine's Novém Orleánsu jejím šéfkuchařem Jules Alicatore.

Jeho recept se stal natolik populární, že se s ním dnes setkáte nejenom po celé Americe, ale i v mnoha jiných zemích.

Pompano je ryba která se pro tuto přípravu hodí nejlépe. Filet z pompana, například oproti filetu z lososa má ideální tloušťku takže se provaří stejnoměrně.

Struktura masa pompana je pevná tudíž se při vaření v omáčce nenaruší jako by se narušilo například maso ze pstruha. Pompano má také velice delikátní a výraznou chuť kterou vařením v omáčce neztratí.

Tradičně se toto jídlo vařilo v pergamenu vykrojeného do tvaru srdce, dnes se ale běžně používá alumíniová folie vykrojená do dostatečně velkého obdélníku aby se do něj dalo upravované filé z pompana zabalit.

Na půlku folie pomaštěné olejem nebo máslem se dá vrstva hustého bešamelu nebo omáčky zvané sauce au vin blanc. Na omáčku se položí osolené a slabě opepřené filé pompana, a přeloží se druhou polovinou folie.

Okraje se přehnou tak aby vznikl dobře uzavřený "balíček". Balíček se pak peče v troubě při teplotě 232°C po dobu asi 15 minut.

Při použití pergamenu v té době balíček zhnědne, ale při použití folie o tento efekt přijdete, nicméně výsledkem je delikátně upečené pompano s jeho charakteristickou vůní která se z balíčku line při jeho rozkrojení.

Popularita tohoto jídla samozřejmě inspirovala ku mnohým variacím při použití jiných ryb a plodů moře a dokonce i kuřat, a to obzvláště v Novém Orléansu.

Nový Orleans je známý creolskou kuchyní která se vyznačuje hlavně svojí ostrostí a proto existuje i několik receptů které se vyznačují svojí ostrostí.

{id="dalsi" var="inputvar-pribuzne_h"}

## n/a

n/a

{var="inputvar-relation@var"}

Příbuzné články nejsou k dispozici

