<?xml version="1.0" encoding="utf-8"?>
<body xml:lang="cs" ns="https://www.hostovka.cz" class="docinfo linklist" data-source="http://2017.hostovka.cz/clanek.php?clanek=134.html" data-image="/files/preview/clanky/rocky_mountains_oysters/general.jpg" data-type="article">
  <h ctime="2006-02-01" mtime="2006-02-01" id="rocky_mountains_oysters" author="Michael Klíma" short="Rocky mountain oysters" authorid="hostovka/michael_klima">Rocky mountain oysters</h>
  <!-- generated attribute kw by user_udpatekw.sh on 2019-03-13, do not edit -->
  <desc kw="jídla a jídelní lístky">Když neznáte názvy vašich oblíbených jídel v cizích jazycích tak si v cizině kolikrát ani nemůžete podle vaši chutě objednat přesto, že ta jídla jsou tam známá ale pod jiným jménem.</desc>
  <p>Některým jídlům se dávají přitažlivá jména která ale nemají vůbec co společného s použitou surovinou neb technikou jejích přípravy.</p>
  <p>Příkladem jsou americké Rocky Mountain Oysters, což nemá co společného s ústřicemi ani se Skalnatými horami. Rocky Mountain Oysters jsou v Americe velice oblíbené a každý gurmán ví co to je, a díky Hostovce to budete teď vědět i vy.</p>
  <p>V Česku se jim říká Býčí láska, což je již tak trochu přiléhavější, ale i tak je spousta lidí kteří je jedí a při tom nevědí co to je.</p>
  <p>Jsou to prach obyčejná býčí varlata která by se ale pod tím názvem moc neprodávala a proto ta zavádějící (nebo navádějící) jména.</p>
  <p>Já je pod názvem Býčí láska znám ještě z Česka. Chodil jsem na ně do Konibaru ve Vodičkové ulici ale objevil jsem je nakonec i tady v Tijuaně v Mexiku, hned vedle býčího rodea, což je asi tak hodina jízdy od mého baráku.</p>
  <p>Já do Tijuany občas jedu, ale ne na býčí zápasy, ale na ty ústřice které jsou tam vždycky čerstvé a hlavně velké.</p>
  <p>Já si v restauracích moc nestěžuji, ale jednou mi tam podali dva takové prcky, že jsem musel zavolat číšníka a na tu velikost jsem si stěžoval.</p>
  <p>Ten číšník mi to vysvětlil. Řekl mi totiž, že asi dobře vím že býčí zápasy (ze kterých oni ty "ústřice" dostávali, jsou velice riskantní a nevyzpytatelný byznys a že prostě někdy to vyhraje ten býk.</p>
</body>