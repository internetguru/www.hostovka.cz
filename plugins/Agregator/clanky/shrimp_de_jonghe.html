<?xml version="1.0" encoding="utf-8"?>
<body xml:lang="cs" ns="https://www.hostovka.cz" class="docinfo linklist" data-source="http://2017.hostovka.cz/clanek.php?clanek=354.html" data-og-image="/files/preview/clanky/shrimp_de_jonghe/general.jpg" data-og-type="article">
  <h id="shrimp_de_jonghe" ctime="2008-07-17" author="Michael Klíma" short="Shrimp de Jonghe" authorid="hostovka/michael_klima">Shrimp de Jonghe</h>
  <!-- generated attribute kw by user_udpatekw.sh on 2019-03-13, do not edit -->
  <desc kw="jídla a jídelní lístky">Shrimp de Jonghe je specialita Chicaga kde to jídlo vzniklo, ale dnes je populární po celé Americe a objevuje se i na jídelních lístcích mnoha restaurací po celém světě.</desc>
  <p>Původní recept údajně vytvořil belgický imigrant Emil Zehr který přijel do Chicaga pracovat v restauraci hotelu De Jonghe která byla od května do listopadu 1893 otevřená na na výstavě World's Columbian Exposition (výstava na oslavu Krištofa Colomba).</p>
  <p>Já jsem ten recept objevil až po mém příchodu do Chicaga v roce 1968, a vy si asi řeknete, že je to chucpa, ale já musím říci že ten recept, jako většina světoznámých receptů, byl tak jednoduchý, že kdybych býval byl v Chicagu v době té výstavy, tak jsem ten recept určitě vytvořil já.</p>
  <p>Jak víte, tak na těchto stránkách recepty nikomu nedávám, ale Shrimp de Jonghe žádný recept není a ani ho nepotřebujete protože to ve skutečnosti není ani vaření a tak stačí když vám ho jen tak v kostce popíši.</p>
  <p>Jsou to vařené, loupané krevetky (na velikosti ani tak moc nezáleží), které jsou rozloženy ta toast z bílého chleba v graténce anglicky zvané shirred egg dish, které se pokryjí speciálním Shrimp de Jonghe máslem a po podlití bílým vínem se zapékají v troubě nebo pod salamandrem.</p>
  <p>Je to takové mé typické jídlo kterým já říkám "šup sem, šup tam" které pokud máte recept na to máslo je také "idiot proof", neboli že je schopen ho udělat i každý uličník (nevyučený kuchař z ulice).</p>
  <p>Já žádný originální recept nevylepšuji protože to není košer, ale tady jsem udělal výjimku a sice že místo toastu používám malé krutonky, což má svůj důvod který vám ale prozradit nemohu.</p>
  <p>Shrimp de Jonghe se může podávat jako předkrm nebo jako hlavní chod podle množství nebo velikosti krevetek.</p>
  <p>Je to také jídlo které nepotřebuje žádnou ozdobu protože je ozdobou samo o sobě.</p>
  <p>Jediné co k tomu můžete přidat je citrón ale ne nějaký "terč" jak je v česku zvykem, ale nejméně oosminku aby se ta šťáva dala vymačkat.</p>
  <p>Také ta graténka (shirred egg dish) by měla být bílá porcelánová, ale já bohužel doma jinou než nerezovou nemám.</p>
  <p>Vy se s tím doma asi dělat nebudete, ale během několika dnů, jakmile dodělají testy, budete moci tuto lahůdku ochutnat v restauraci STEAKGRILL v Račiněvsi.</p>
</body>