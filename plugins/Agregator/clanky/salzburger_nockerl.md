
{xml:lang="cs" ns="https://www.hostovka.cz" class="docinfo linklist" data-source="http://2017.hostovka.cz/clanek.php?clanek=328.html" data-image="/files/preview/clanky/salzburger_nockerl/general.jpg" data-type="article"}

{ctime="2008-06-12" mtime="2008-06-12" data-top="933" id="salzburger\_nockerl" author="Michael Klíma" short="Salzburger Nockerl" authorid="hostovka/michael\_klima"}

# Salzburger Nockerl 

{kw="jídla a jídelní lístky"}

Těžko říci, kde tento atraktivní moučník vznikl. V Americe, kde mu říkají "Floating Islands", neboli plovoucí ostrůvky, asi nevznikl, protože v Solnohradu, kde se mu říká "Salzburger Nockerln" znali tyto noky údajně už před objevením Ameriky, a tak nakonec zbývá se rozhodnout, jestli jeho původ připíšeme Italům a nebo Rakušanům. 

Ono ale nakonec není ani tak podstatné kde tento moučník vznikl, jako to že je velice jednoduchý atraktivní a proto jsem ho zařadil jak mezi italské tak i rakouské jednoduché moučníky. Jedinou nevýhodou je, že se nemůže dělat dopředu. 

Já jsem v Saltzburgu neboli v Solnohradu byl, ale ne k vůli těm nokům, i když jsem o nich věděl. Ty noky dělají po celém Saltzburgu údajně všude stejně, ale někdo mi řekl že nejlépe je dělají v hotelu Goldene Hirsh a tak jsem si tam na ně zašel a odtud je přiložený recept. 

  * 20g cukru 
  * 10g mouky 
  * 3 vaječné bílky 
  * 2 žloutky 
  * ½ lžičky vanilkového cukru 
  * 1 lžíce citrónové šťávy 
  * 1 lžíce medu 
  * 10g másla 
  * cukr na posypání 
  * 1 ohnivzdorná, nejlépe oválná miska 

Smícháme máslo a med a směsí pokryjeme spodek ohnivzdorné misky. 

Z bílků při občasném přidávání cukru ušleháme tuhý sníh. Dřevěnou vařečkou do bílků opatrně vmícháme žloutky, posléze mouku a vanilkový cukr. Směs rozdělíme na tři díly (viz. obrázek) které dáme do misky a při teplotě 200°C 3-5 minut. 

Před podáváním posypeme práškovým cukrem. 

Já jsem ty noky od té doby dělal několikrát a i když nerad, tak se musím přiznat, že tak jako jsou ty na tom obrázku se mi nikdy nepovedly. 

{id="dalsi" var="inputvar-pribuzne_h"}

## n/a 

n/a 

{var="inputvar-relation@var"}

Příbuzné články nejsou k dispozici 

{var="doclist-stitek"}

  * n/a 

{var="inputvar-taglist" class="taglist"}

n/a

