<?xml version="1.0" encoding="utf-8"?>
<body xml:lang="cs" ns="https://www.hostovka.cz" class="docinfo linklist" data-source="http://2017.hostovka.cz/clanek.php?clanek=253.html" data-image="/files/preview/clanky/mom_and_dad_restaurant/general.jpg" data-type="article" lang="cs">
  <h ctime="2006-11-26" mtime="2007-09-28" id="mom_and_dad_restaurant" author="Michael Klíma" short="Mom and Dad Restaurant" authorid="hostovka/michael_klima">
    Mom and Dad Restaurant
  </h>
  <desc kw="koho se to týká">
    Již se mi na můj článek Steakgrill ozval první čtenář, který mi píše, že neví proč by mněl něco na své restauraci měnit, když mu docela dobře běží.
  </desc>
  <p>
    Tudíž přestože věřím, že za několik málo let bude těch restaurací typu Steakgrill nejenom v Česku, ale v celé Evropě několik, tak musím upozornit na to, že to není pro každého a proto přikládám příhodnou případovou studii kterou jsem někde již napsal.
  </p>
  <p>
    Mnoho lidí se domnívá, že americké pohostinství je representováno všemi těmi velkými hotely, resorty, kluby nebo restauračními řetězci a nekonečnou řadou restaurací rychlého občerstvení které jsou dnes ve světě tak populární.
  </p>
  <p>
    Málo lidí ale ví, že u jejich zrodu byly malé boarding houses, jídelny a hlavně tak zvané Mom and dad restaurants.
  </p>
  <p>
    Mom and dad restaurant, česky zvané rodinné restaurace v tom smyslu, že provozovateli jsou "maminka a tatínek".
  </p>
  <p>
    Bylo by ale mylné se domnívat, že to byli absolventi nějaké švýcarské, francouzské případně české hotelové školy. Ve skutečnosti nebyli ani vyučeni v oboru protože i když se to zdá být neuvěřitelné, tak učební doba kuchař a číšník v Americe neexistuje ani dnes. Byli to lidé, většinou imigranti, kteří si ze své vlasti přivezli základní znalosti vaření a případně i recepty po babičce.
  </p>
  <p>
    Tyto restaurace, stejně jako podobné restaurace v Česku, se vyznačovaly jedním a to je pohostinností.
  </p>
  <p>
    Při mé konzultační praxi v Americe jsem měl celou řadu tak zvaných "atypických" klientů.
  </p>
  <p>
    Jeden z mých klientů, byla Margret, spolumajitelka relativně velké a prosperující restaurace v Chicagu. Nějak se dozvěděla o mých službách a tak si mně pozvala, abych ji podle jejích slov "zorganizoval" jejich restauraci tak aby obstáli v konkurenci všech těch restaurací které v jejich okolí rostly jako houby po dešti.
  </p>
  <p>
    Moji první schůzce s Margret byl přítomen i spolumajitel a zakladatel té restaurace, její manžel Jim. Po prohlídce té restaurace, která měla asi 300 míst, jsme začali hovořit o tom co vlastně Margret ode mně očekává.
  </p>
  <p>
    Margret ani nestačila dokončit co chtěla říci, když se do toho vložil Jim s tím, že se diví, že si mně Margret pozvala, protože tu restauraci provozují již patnáct let, takže ji zná jako svoje boty, a také ví, že vydělávají tolik, že se jim kdysi o tom ani nesnilo, a že tudíž žádného konzultanta nepotřebují.
  </p>
  <p>
    Já tu historku zkrátím...
  </p>
  <p>
    Zeptal jsem se totiž Jima, jestli ví na čem ty peníze vydělává, a jestli ví kdo, kdy a kde ho šidí a okrádá, jestli ví jak by eventuelně mohl vydělávat více, a jestli má představy o tom, jak dlouho ještě v té konkurenci která v té komunitě rostla, obstojí.
  </p>
  <p>
    Jim samozřejmě neměl odpověď ani na jednu z mých otázek a když jsem mu řekl, že místo honoráře mi postačí 50% z toho o kolik se díky mému poradenství do roka a do dne zvýší jeho čistý zisk, tak jsme se dohodli, protože vlastně neměl co ztratit.
  </p>
  <p>
    V Americe se říká: "Don't fix what aint broke", což znamená: "Neopravuj co není rozbité".
  </p>
  <p>
    Já se toho při mých konsultacích držím čímž ušetřím sobě čas a mým klientům peníze.
  </p>
  <p>
    O jejich rentabilnosti nebylo pohchyb a proto jako první jsem udělal feasibility study (audit kvality servisu služeb a audit jídelních lístků) té jejich restaurace což mi ukázalo, kde je zakopaný ten pes.
  </p>
  <p>
    Jako další krok jsem tudíž vypracoval manuál a popis prací jednotlivých zaměstnanců který tam nikdy neměli. Přepracoval jsem jídelní lístky které před lety vypracoval Jim a o kterých si myslel že díky tomu že jim ta restaurace běží, jsou ty nejlepší jídelní lísky na světě.
  </p>
  <p>
    Na základě těch jídelních lístků jsem vypracoval receptury a kalkulace všech jídel která na tom novém lístku zůstala. Margret byla nadšená a nakonec to byl Jim, kdo mně požádal, abych každé to jídlo vyfotografoval.
  </p>
  <p>
    Většina jejich zaměstnanců byli totiž Mexičané kteří nejenom že neuměli anglicky, ale kteří neuměli ani číst. Fotografie těch jídel jsme dali na každé pracoviště v kuchyni, takže od té doby byla alespoň nějaká uniformita v jejich presentaci.
  </p>
  <p>
    Mohl bych eventuálně pokračovat tím, že jsem nakonec zaškolil všechny ty jejich nevyučené "kuchaře" a "číšníky" ale bylo toho daleko více.
  </p>
  <p>
    Asi po dvou měsících se čistý zisk zvýšil asi o 3%, a Jim konečně věděl kdy, kdo, kde a jak ho okrádá.
  </p>
  <p>
    Happy End té historky byl v tom, že Jim a Margret byli mými klienty asi půl roku a platili mi, a rádi, 50% toho navýšeného zisku.
  </p>
  <p>
    Z toho plyne poučení, že i když je ta vaše restaurace od rána do večera plná, to neznamená, že vám dává tolik peněz kolik vám patří. Možná že se tam přiživuje někdo komu to nepatří.
  </p>
  <p>
    V tom horším případě je ta Vaše restaurace sice stále plná ale na každém hostu díky špatným kalkulacím, místo abyste na něm vydělali to co vám patří, vlastně proděláváte.
  </p>
  <p>
    Závěrem tudíž všem kteří máte nějakou restauraci která Vám jakž takž běží mohu říci že je lepší holub v hrsti nežli vrabec na střeše a tak pokud na to nemáte ani čas ani peníze a ani ten know how, tak se do nějakého Stekhousu nepouštějte.
  </p>
  <p>
    M. Klima
  </p>
  <section>
    <h id="dalsi" var="inputvar-pribuzne_h">
      n/a
    </h>
    <desc>
      n/a
    </desc>
    <p var="inputvar-relation@var">
      Příbuzné články nejsou k dispozici
    </p>
    <ul var="doclist-stitek">
      <li>n/a
      </li>
    </ul>
    <p var="inputvar-taglist" class="taglist">
      n/a
    </p>
  </section>
</body>