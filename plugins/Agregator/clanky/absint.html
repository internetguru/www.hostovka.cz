<?xml version="1.0" encoding="utf-8"?>
<body xml:lang="cs" ns="https://www.hostovka.cz" class="docinfo linklist" data-source="http://2017.hostovka.cz/clanek.php?clanek=36.html" data-image="/files/preview/clanky/absint/general.jpg" data-type="article">
  <h ctime="2005-07-07" mtime="2020-01-05" id="absint" author="Michael Klíma" short="Absint">
    Hořký likér absint
  </h>
  <desc kw="nápoje, koktejly">
    Absint je zelený likér, k jehož přípravě se mimo jiné používá nahořklá dřevnatá rostlina <a href="https://en.wikipedia.org/wiki/Artemisia_absinthium">Artemisia absinthium</a> anglicky zvaná <em xml:lang="en">wormwood</em>. Pro svou intenzivní anýzovou příchuť si absint vysloužil francouzský název <em xml:lang="fr">anisette</em>.
  </desc>
  <p>
    Absint se obyčejně ředil tak, že se kapal do sklenice přes cukr v perforované lžičce. Přes ten se pak přelévala voda, čímž se zakalila na barvu řídkého mléka. Proto v Novém Orleansu dostal absint jména jako <em xml:lang="en">Milky Way</em>, <em xml:lang="en">Geen Opal</em> či <em xml:lang="en">Herbabsaint</em>. Ve Francii je absint také znám pod názvy <em xml:lang="fr">pastis</em> a <em xml:lang="fr">anisette</em>.
  </p>
  <p>
    Absint byl vynalezen v Couvet ve Švýcarech Francouzem Dr. Ordinairem. Ten v roce 1797 prodal svůj recept panu Pernodovi, jehož jméno se stalo pro tento likér synonymem po celém světě. Nicméně v Palestině bylo již před tisíci lety známo hořké víno (absinthiatum) připravované z výše zmíněné rostliny, které se vlastně dá považovat za prvý míšený nápoj.
  </p>
  <section>
    <h id="obliba">
      Obliba absintu
    </h>
    <desc>
      Absintu byly přičítány afrodiziakální účinky, čímž se stal se velice populární hlavně ve Francii a v Novém Orleansu v Carolině ve Spojených Státech Amerických.
    </desc>
    <p>
      V Americe se absint pro zjemnění chuti a vůně podává <em xml:lang="en">on the rocks</em>, což ve volném překladu znamená „na útesech ledu“. <em xml:lang="en">Rock</em> se v tomto případě totiž nepřekládá jako skála. Souvisí s termínem <em xml:lang="en">rock and roll</em>, kde je odvozeno od <em xml:lang="en">rocking</em>, neboli od kolébání nebo houpání.
    </p>
    <p>
      V České republice se většinou prodává absint firmy Pernod. Nedá se ale říci, že by u nás byl absint nějakým hitem. Lidé, kteří ho neznají, jeho chuť přirovnávají k mazání na bolavé nohy. A ti, kteří ho znají, si ho dávají velmi zřídka.
    </p>
    <h id="zakaz_absintu">
      Zákaz absintu
    </h>
    <desc>
      Na přelomu století byly však u absintu zjištěny účinky škodlivé lidskému zdraví a silné návykové vlastnosti. Na základě toho Belgie zakázala prodej absintu v roce 1905.
    </desc>
    <p>
      Švýcarské úřady v roce 1910 prodej absintu rovněž zakázaly. To sice po známém soudním procesu sedláka Jana Landfreje, který údajně pod vlivem absintu zavraždil manželku a své děti.
    </p>
    <p>
      Ve Spojených státech amerických přišel zákaz prodeje absintu v platnost také v roce 1910. Zde byl absint nahrazen likéry s anýzovou příchutí jako je Ojen vyráběný ve Španělsku, a v roce 1934 likérem Herbsaint, který vyráběl v Novém Orleansu lékárník J. Marion Legendre.
    </p>
    <h id="dalsi" var="inputvar-pribuzne_h">
      n/a
    </h>
    <desc>
      n/a
    </desc>
    <p var="inputvar-relation@var">
      Příbuzné články nejsou k dispozici
    </p>
    <ul var="doclist-stitek">
      <li>n/a
      </li>
    </ul>
    <p var="inputvar-taglist" class="taglist">
      n/a
    </p>
  </section>
</body>
