<?xml version="1.0" encoding="utf-8"?>
<body xml:lang="cs" ns="https://www.hostovka.cz" class="docinfo linklist" data-source="http://2017.hostovka.cz/clanek.php?clanek=491.html" data-image="/files/preview/clanky/business_lunches/general.jpg" data-type="article" lang="cs">
  <h ctime="2010-01-08" mtime="2019-08-19" id="pracovni_obedy" author="Michael Klíma" short="Pracovní obědy">
    Pracovní a firemní obědy
  </h>
  <desc kw="restaurace a servis, menu, obědy, podnikání, grazing, jídelní lístek">
    V Česku byla v době socialismu pracovním obědům (anglicky <em xml:lang="en" lang="en">business lunch</em>) věnována mimořádná pozornost, protože tehdy bylo jídlo a pití hlavním předmětem.
  </desc>
  <p>
    Pod pojmem <em xml:lang="en" lang="en">businessman</em> si dříve každý představoval cizince, který neví co s penězi, a kterému se od nich muselo nějak odpomoct. Moc se o tom nemluví, ale množství jídel a hlavně alkohol podávaný při těchto příležitostech měl přispět ke snadnějšímu jednání se západními partnery. Proto se podával vždy v neomezeném množství.
  </p>
  <p>
    Dnes si ale většina inteligentních západních podnikatelů jednak hlídá svoji dietu přísněji než kdokoliv jiný, a navíc nechtějí utrácet drahocenný čas několikahodinovými obědy. Popisy okázalých pracovních obědů, při kterých se podává spousta koktejlů, steaků, těžkých vín a sytých moučníků, jsou pohádky z tisíce a jedné noci.
  </p>
  <section>
    <h id="menu_na_pracovn_obdy">
      Menu na pracovní obědy
    </h>
    <desc>
      Při popisu tvorby <a href="/jidelni_listek">jídelních lístků</a> jsem doporučoval, že pokud se jedná o malou skupinu, tak je speciální menu pro pracovní obědy zbytečné.
    </desc>
    <p class="example">
      Pokud do vaší restaurace přichází ojedinělé skupiny za účelem oběda a zároveň pracovní porady, tak bych si tím vůbec nelámal hlavu. Nechal bych na obsluhujících, aby jim z normálního <a href="/jidelni_listek">jídelního lístku</a> doporučili jídla, která jsou snadno a rychle upravitelná.
    </p>
    <h id="vip_business_clubs">
      VIP podnikatelské kluby
    </h>
    <desc>
      Pokud chceme hovořit o vlivu dobrého jídla a pití na obchodní jednání, tak se zde stojí za to zmínit o VIP podnikatelských klubech (anglicky <em xml:lang="en" lang="en">VIP Business Clubs</em>. Na podporu uzavření velkých obchodních transakcí se k jídlu a pití ještě dodává „šťáva“ v podobě obsluhy nahoře bez.
    </desc>
    <p>
      Přestože jsou tyto kluby kritizovány kdekým, tak v západním světě rostou jako houby po dešti. Nepochybuji tedy o tom, že i v České republice podobné kluby vzniknou. Češi, jak je znám, jsou papežtější než papež, a musí každého přetrumfnout. Obávám se proto, že u nás servírky nebudou jen nahoře bez.
    </p>
    <h id="pracovn_porady">
      Pracovní porady
    </h>
    <desc>
      Myslel jsem si, že v Americe i v Česku je další možnost, jak přilákat do restaurace větší skupiny ke konzumaci jídel a nápojů při pracovních poradách. To jest nabídnout jim oddělené místnosti pro pracovní porady včetně jídla a pití…
    </desc>
    <p>
      Dokonce jsem si myslel, že by v takovém případě bylo dobré mít seznam firem, které by mohly být potenciálními zákazníky a poslat jim takovou nabídku, kterou by nemohly odmítnout. A to je ale ten okamžik, kdy musíte mít při ruce několik variant <a href="/jidelni_listek">jídelních lístků</a>.
    </p>
    <p>
      Další způsob, jak přilákat podnikatele, pro které je rozhodujícím faktorem čas, je tzv. <em xml:lang="en" lang="en">grazing</em>.
    </p>
    <h id="grazing">
      Grazing
    </h>
    <desc>
      <em xml:lang="en" lang="en">Grazing</em> se dá do češtiny přeložit jako pastva nebo krmení. Je to název konceptu v současné americké gastronomii, při kterém restaurační řetězce nabízejí mladé klientele výběr malých porcí populárních jídel k „nakrmení“ nebo k ukojení hladu.
    </desc>
    <p class="example">
      Tyto podniky nabízejí jak <a href="/sendvice">sendviče</a>, plněné <a href="/chipsy">bramborové slupky</a> nebo <a href="/kureci_kridelka">smažená kuřecí křidélka</a>.
    </p>
    <h id="dalsi" var="inputvar-pribuzne_h">
      n/a
    </h>
    <desc>
      n/a
    </desc>
    <p var="inputvar-relation@var">
      Příbuzné články nejsou k dispozici
    </p>
    <ul var="doclist-stitek">
      <li>n/a
      </li>
    </ul>
    <p var="inputvar-taglist" class="taglist">
      n/a
    </p>
  </section>
</body>