<?xml version="1.0" encoding="utf-8"?>
<body xml:lang="cs" ns="https://www.hostovka.cz" class="docinfo linklist" data-source="http://2017.hostovka.cz/clanek.php?clanek=130.html" data-image="files/preview/clanky/bechamel/preview.jpg" data-type="article" data-top="4">
  <h data-top="999" ctime="2006-01-13" mtime="2018-12-07" id="besamel" short="Omáčka bešamel" author="Michael Klíma">Omáčka bešamel a její varianty</h>
  <!-- generated attribute kw by user_updatekw.sh on 2020-07-05, do not edit -->
  <desc kw="jídla a jídelní lístky, omáčka, recept">Omáčku bešamel oficiálně vynalezl správce královského dvora Ludvíka XIV., markýz Louis de Béchameil de Nointel (1630–1703). Je ale více než pravděpodobné, že si Francouzi tuto omáčku přivlastnili od Italů. V Itálii byla tato omáčka již několik století před tím.</desc>
  <p>Bez bešamelu se dnes neobejde žádná evropská kuchyně a jeho použití je nekonečné. Můžete ho použít k lepení tapet na zeď, je základem pro celou řadu dalších omáček a polévek a je jakýmsi zahušťovacím prostředkem mnoha jídel.</p>
  <section>
    <h id="varianty_besamelu">Varianty bešamelu</h>
    <desc>Bešamel má několik variant, u kterých každý autor tvrdí, že je to ta pravá. Nedělejte z toho však žádnou vědu a vyberte si jakýkoli z uvedených receptů.</desc>
    <p>Středně hustá bešamelová omáčka se od lehké liší pouze přidáním jedné lžíce másla a jedné lžíce mouky navíc. Hustá přidáním dvou lžic másla a mouky. Tedy středně hustá bešamelová omáčka má celkem 2 lžíce másla a mouky a hustá po třech.</p>
    <dl>
      <dt>Lehká bešamelová omáčka</dt>
      <dd>1 lžíce másla</dd>
      <dd>1 lžíce mouky</dd>
      <dd>1 šálek mléka nebo smetany</dd>
      <dd>1/2 lžičky soli</dd>
      <dd>1/8 mletého bílého pepře</dd>
      <dd>1/2 loupané cibule se 2 hřebíčky (volitelně)</dd>
      <dd>2 stonky petrželky (volitelně)</dd>
      <dd>1 rozšlehaný žloutek (volitelně)</dd>
      <dt>Středně hustá bešamelová omáčka</dt>
      <dd>2 lžíce másla</dd>
      <dd>2 lžíce mouky</dd>
      <dd>1 šálek mléka nebo smetany</dd>
      <dd>1/2 lžičky soli</dd>
      <dd>1/8 mletého bílého pepře</dd>
      <dd>1/2 loupané cibule se 2 hřebíčky (volitelně)</dd>
      <dd>2 stonky petrželky (volitelně)</dd>
      <dd>1 rozšlehaný žloutek (volitelně)</dd>
      <dt>Hustá bešamelová omáčka</dt>
      <dd>3 lžíce másla</dd>
      <dd>3 lžíce mouky</dd>
      <dd>1 šálek mléka nebo smetany</dd>
      <dd>1/2 lžičky soli</dd>
      <dd>1/8 mletého bílého pepře</dd>
      <dd>1/2 loupané cibule se 2 hřebíčky (volitelně)</dd>
      <dd>2 stonky petrželky (volitelně)</dd>
      <dd>1 rozšlehaný žloutek (volitelně)</dd>
    </dl>
    <p>U výše uvedených receptů je základem bešamelu jíška. Ta se v české kuchyni dělá ze stejného dílu másla a mouky. Množství jíšky se mění podle požadovaného stupně hustoty, ale dávkování ostatních surovin zůstává stejné.</p>
    <p>Cibule se zapíchnutými hřebíčky a petrželka dají omáčce poněkud odlišnou chuť, ale nejsou podmínkou. Rozšlehaný žloutek omáčku do jisté míry zjemní, přidá jí nažloutlý odstín a zároveň ji nepatrně zahustí. Žloutek není podmínkou, a pokud omáčku hodláme několikrát ohřívat, doporučuje se vynechat.</p>
    <h id="priprava_besamelu">Příprava bešamelu</h>
    <desc>Při přípravě bešamelu postupujeme rychle. Někdy se totiž omáčka připálí ke dnu kastrolu. To ale není žádná tragédie, pokud jste omáčku míchali zlehka dřevěnou vařečkou a neseškrábli jste tak připálenou vrstvu.</desc>
    <p>Postup přípravy:</p>
    <ol>
      <li>V kastrole se silným dnem rozpustíme máslo.</li>
      <li>Přidáme mouku, sůl a vše rychle zamícháme dřevěnou vařečkou.</li>
      <li>
        Dříve než mouka zhnědne, přiléváme za stálého míchání mléko. 
        <ul>
          <li class="important">Mléko by mělo být horké. Při použití studeného mléka je sice výsledek stejný, ale vystavujeme se riziku, že se v omáčce udělají hrudky. Pak bychom museli omáčku propasírovat.</li>
        </ul>
      </li>
      <li>Mícháme do té doby, než je omáčka hladká.</li>
      <li>Hotovou omáčku nalijeme do čistého hrnku a dáme ji do horké lázně <em>(anglicky bain-marie)</em> k dalšímu použití.</li>
      <li>Zbylou omáčku necháme v čisté nádobě vychladnout a uložíme ji do chladničky.</li>
    </ol>
    <p>Při šetrném zacházení můžeme omáčku ohřívat kolikrát chceme. Bešamelová omáčka, tak jako mnoho jiných krémových omáček, je tím lepší, čím déle se vařila. Každé ohřátí tedy omáčce jen prospěje.</p>
    <h id="syrova_omacka_mornay">Sýrová omáčka mornay</h>
    <desc>Omáčku mornay oficiálně vynalezl francouzský státník Philippe de Mornay, seigneur du Plessis-Marly (1549-1623). Omáčka byla ale nejspíše vynalezena jeho kuchařem a po Mornayovi je pouze pojmenována. Používá se hlavně k pokrývání jídel <em>(anglicky nappe)</em>, která mají být gratinována. Takovým jídlům se pak říká <em>au gratin</em>.</desc>
    <p>Na jeden litr omáčky budete potřebovat</p>
    <ul>
      <li>750 g bešamelu,</li>
      <li>200 g strouhaného snadno tavitelného sýra a</li>
      <li>50 g strouhaného parmazánu.</li>
    </ul>
    <p>Příprava omáčky je jednoduchá:</p>
    <ol>
      <li>Do horké nepříliš husté bešamelové omáčky přidáme strouhaný sýr.</li>
      <li>Omáčku vaříme, než se sýr roztaví.</li>
      <li>Poté přimícháme strouhaný parmezán a použijeme podle potřeby.</li>
    </ol>
    <p class="example">Kdysi bylo běžné omáčku mornay zjemňovat žloutkem a smetanou <em>(anglicky liaison)</em>. Omáčka byla sice jemnější, ale měla nesmírné množství kalorií. Dnes už se od této praxe upouští.</p>
    <h id="dalsi" var="inputvar-pribuzne_h">n/a</h>
    <desc>n/a</desc>
    <p var="inputvar-relation@var">Příbuzné články nejsou k dispozici</p>
  
  <ul var="doclist-stitek">
    <li>n/a</li>
  </ul>
  <p var="inputvar-taglist" class="taglist">n/a</p>
</section>
</body>