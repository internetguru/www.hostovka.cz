<?xml version="1.0" encoding="utf-8"?>
<body xml:lang="cs" ns="https://www.hostovka.cz" class="docinfo linklist" data-source="http://2017.hostovka.cz/clanek.php?clanek=95.html" data-image="/files/preview/clanky/ellsworth_statler/general.jpg" data-type="article">
  <h ctime="2005-11-04" mtime="2019-11-07" id="ellsworth_statler" author="Michael Klíma" short="Ellsworth M. Statler">
    Příběh hoteliéra Ellswortha M. Statlera
  </h>
  <desc kw="kdo-kdy-kde, případová studie">
    <em xml:lang="en">Ellsworth Statler</em> je mnohými považován za největšího hoteliéra všech dob. Ze 13letého hotelového poslíčka se bez jakéhokoliv základního natožpak odborného vzdělání stal osobností amerického hotelového průmyslu a multimilionářem.
  </desc>
  <section>
    <h id="cesta_k_otevreni_vlastniho_hotelu">
      Cesta k otevření vlastního hotelu
    </h>
    <desc>
      <em xml:lang="en">Ellsworth Statler</em> se narodil v <em xml:lang="en">Somerset County</em> v Pensylvánii, 26. října 1863. Jeho rodina se vystěhovala z farmy blízko Gettysburgu do Bridgeportu v Ohiu. V devíti letech Ellsworth nosil koše s uhlím ve sklárně v Bridgeportu. Po čtyřech letech se mu podařilo získat místo nočního poslíčka v hotelu <em xml:lang="en">McLure</em>, což byl přední hotel ve Wheelingu.
    </desc>
    <p>
      Hotelový byznys Statlera přímo fascinoval. V patnácti letech byl povýšen na <a href="/poslicci#bell_boy">hlavního bagážistu</a> a později na recepčního úředníka. V 16 letech byl schopen vést všechny hotelové knihy a 19 letech byl uznáván nejmenovaným hotelovým manažerem.
    </p>
    <p>
      Poté si pronajal billiardovu místnost hotelu <em xml:lang="en">McLure</em> a udělal z ní prosperující byznys. Tehdy také otevřel prodejnu vlakových jízdenek, což byla vlastně první „cestovní kancelář“ v americkém hotelu.
    </p>
    <p>
      Následně otevřel jídelnu <em xml:lang="en">The Pie House</em> v budově muzea. V té pracovala jeho matka a sestra, které tam pekly koláče.
    </p>
    <p>
      Ve věku 31 let byl Statler připraven pro další odvážný krok a přestěhoval se do Buffala ve státě <em xml:lang="en">New York</em>. V jedné kancelářské budově tam provozoval jídelnu a restauraci, kde prodával jídla typu <em xml:lang="en"><a href="/samoobsluzna_restaurace">all you can eat</a></em> za 25 centů.
    </p>
    <p>
      Později, když u příležitosti světové výstavy v <em xml:lang="en">St. Louis</em> vedl provizorní 2100pokojový hotel, zjistil, že ho číšníci okrádají. Rozhodl se je nahradit atraktivně oblečenými servírkami. Tehdy to byla velká kuriozita a servírky přilákaly mnoho zákazníků. Tím si Statler vydělal tolik peněz, že si mohl dovolit otevřít svůj vlastní hotel.
    </p>
    <h xml:lang="en" id="buffalo_statler_hotel">
      Buffalo Statler Hotel
    </h>
    <desc>
      V roce 1908 Statler otevřel <em xml:lang="en">Buffalo Statler Hotel</em> o kapacitě 300 pokojů s vlastní koupelnou. Přez noc se stal slavným jeho sloganem <em xml:lang="en">a room and a bath for a dollar and half</em> neboli <em>pokoj s koupelnou za půldruhého dolaru</em>.
    </desc>
    <p>
      Ukázalo se, že Statler nebyl jen vynikajícím obchodníkem a odborníkem na markteting, ale že byl také velkým inovátorem. Stattler byl první, kdo dal do všech pokojů telefon, rádio a ranní noviny zdarma. V jeho koupelnách, kde měl zvláštní přívod ledové vody, byla velká zrcadla po celé délce kabinetu s umyvadlem. V pokojích měl vestavěné skříně s dostatečným počtem ramínek.
    </p>
    <p>
      Statler byl ale v jistém směru podivín, a to hlavně díky jeho osobním zvykům. Tehdy byl již nepředstavitelně bohatý, ale přesto nosil laciné brýle z druhé ruky a oblékal se do levného oblečení.
    </p>
    <p>
      Zavedl metodu kontroly nákladů, která byla akceptována jako standard v celém hotelovém průmyslu. Byl znám jako vyznavač tvrdé práce a nebylo nic neobvyklého, že svolal generální poradu na druhou hodinu ranní.
    </p>
    <p class="important">
      Statler pracoval podle filozofie že <em>život jsou služby</em> a že dopředu se dostane jen ten, kdo dá hostu něco více, než jeho konkurenti. Trval na tom, aby každý z jeho zaměstnanců dodržoval jeho vysoké nároky.
    </p>
    <p>
      Zdůrazňoval, že <em>host má vždycky pravdu</em> a od zaměstnanců vyžadoval důslednost a preciznost. Zároveň se ale o své zaměstnance dobře staral. Jeho systém penzijního zabezpečení byl v té době v Americe ojedinělý.
    </p>
    <p>
      Statlerův hotel byl modelem pro řetězec dalších hotelů pro střední vrstvu klientely, které byly modelem pro komfortní hotely známé svojí čistotou a nízkými cenami.
    </p>
    <p>
      Ve snaze obstát v konkurenci vynalezl "plumbing shaft" neboli instalační "stoupačku" přívodů vody a odpadů na kterou mohly být napojeny dvě koupelny sousedících pokojů čímž snížil náklady natolik, že mohl nabízet o mnoho více pokojů s privátními koupelnami a záchody.
    </p>
    <h id="dalsi_rozvoj_hoteloveho_imperia">
      Další rozvoj hotelového impéria
    </h>
    <desc>
      Statler pak otevřel podobné hotely v Bostonu, Cleavlandu, Detritu a Novém Yorku. Po jeho smrti v roce 1928 byly k jeho impériu přidány hotely v Pitsburgu a ve Washingtonu. Po roce 1950 byly vystavěny Statler hotely v Los Angeles, Hartfordu a Dallasu.
    </desc>
    <p>
      V roce 1950 byl hotelovým průmyslem prohlášen za největšího odborníka, který nejvíce přispěl k rozvoji amerického hotelového průmyslu. 27. října 1954 řetězec Statler koupil <em xml:lang="en">Conrad Hilton</em> za $111.000.000.
    </p>
    <p>
      Statlerovo vzdělání skončilo ve druhé třídě základní školy, ale pro vzdělání měl veliký respekt. V jeho závěti byly stanoveny podmínky pro založení Stalerovy nadace, jejíž hlavním dědicem se stala <em xml:lang="en">The School of Hotel Administration at Cornell University, Ithaca, N. Y.</em>. S velkými částkami bylo pamatováno ale i na jiné školy a university.
    </p>
    <h id="dalsi" var="inputvar-pribuzne_h">
      n/a
    </h>
    <desc>
      n/a
    </desc>
    <p var="inputvar-relation@var">
      Příbuzné články nejsou k dispozici
    </p>
    <ul var="doclist-stitek">
      <li>n/a
      </li>
    </ul>
    <p var="inputvar-taglist" class="taglist">
      n/a
    </p>
  </section>
</body>
