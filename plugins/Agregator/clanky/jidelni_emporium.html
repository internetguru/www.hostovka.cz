<?xml version="1.0" encoding="utf-8"?>
<body xml:lang="cs" ns="https://www.hostovka.cz" class="docinfo linklist" data-source="http://2017.hostovka.cz/clanek.php?clanek=91.html" data-image="/files/preview/clanky/jidelni_emporium/general.jpg" data-type="article">
  <h ctime="2005-11-02" mtime="2019-11-07" id="jidelni_emporium" author="Michael Klíma" short="Jídelní emporium">
    Koncept jídelního emporia
  </h>
  <desc kw="co-kdy-kde">
    Jídelní emporium (anglicky <em xml:lang="en">food floor</em> nebo dokonce i <em xml:lang="en">gourmet floor</em>) je seskupení několika restaurací, lépe řečeno jednotek rychlého občerstvení, s odlišným sortimentem jídel na jednom místě. Zpravidla se nachází v obchodním centru nebo supermarketu, ve kterém restaurace využívají jídelnu ve společném prostoru.
  </desc>
  <p class="example">
    Jídelní emporium není v České republice nic nového. Rychlost a obliba restaurací rychlého občerstvení je trend, který se již zřejmě nedá zastavit. A proto, tak jak bude ubývat výčepů, kaváren, denních vináren a jiných podniků, ve kterých byli lidé zvyklí vysedávat hodiny, bude těchto konceptů přibývat.
  </p>
  <section>
    <h id="vyhody_konceptu">
      Výhody konceptu
    </h>
    <desc>
      Koncept jídelního emporia má více výhod než nevýhod. Proto se dnes uplatňuje po celém světě. Mezi hlavní výhody paří:
    </desc>
    <ul>
      <li>maximální využití prostoru,
      </li>
      <li>společný prostor pro konzumaci, ať již ve stoje nebo u stolků,
      </li>
      <li>společná sociální zařízení,
      </li>
      <li>společný úklid,
      </li>
      <li>společné parkoviště,
      </li>
      <li>jednoduchá kontrola spotřeby surovin a materiálů,
      </li>
      <li>minimální administrativa, která nemusí být ve stejném prostoru,
      </li>
      <li>maximální produktivita a využití pracovních sil,
      </li>
      <li>minimální nároky na odbornost zaměstnanců.
      </li>
    </ul>
    <p>
      Výhod je ale daleko více. Patří sem například i společné dodávky surovin a materiálu obecně. Zejména když několik jednotek vlastní a kontroluje jeden majitel. Pro hosty má tento koncept výhodu v tom, že se v nabízeném sortimentu dokáží velice rychle zorientovat. Také doba od výroby jídla do doby jeho konzumace je zkrácena na minimum.
    </p>
    <p>
      Nevýhody u tohoto konceptu v zásadě nejsou. Například skutečnost, že jednotky mají společnou provozní dobu, může být nevýhodou pro toho, kdo by chtěl mít prodejní dobu delší. To je ale jen věcí názoru.
    </p>
    <h id="snadna_vymena_jednotky">
      Snadná výměna jednotky
    </h>
    <desc>
      Největší výhodou z pohledu provozovatele je podle mě velmi jednoduchá likvidace jednotky, která nevykazuje předpokládané tržby a její nahrazení jednotkou jinou.
    </desc>
    <p>
      Zas tak jednoduché to ale není. Každá jednotka musí mít vypracovaný podrobný manuál, ve kterém je přesně stanoven každý krok a každý detail pracovního postupu. Tomu se v Americe říká, že vše musí být <em xml:lang="en">idiot proof</em>, neboli že po krátkém zacvičení může práci vykonávat kdekdo. Vypracování takového manuálu vyžaduje nejenom odborné znalosti a čas, ale i zkušenost.
    </p>
    <h id="dalsi" var="inputvar-pribuzne_h">
      n/a
    </h>
    <desc>
      n/a
    </desc>
    <p var="inputvar-relation@var">
      Příbuzné články nejsou k dispozici
    </p>
    <ul var="doclist-stitek">
      <li>n/a
      </li>
    </ul>
    <p var="inputvar-taglist" class="taglist">
      n/a
    </p>
  </section>
</body>
