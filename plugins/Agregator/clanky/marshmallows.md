
{xml:lang="cs" ns="https://www.hostovka.cz" class="docinfo linklist" data-source="http://2017.hostovka.cz/clanek.php?clanek=284.html" data-image="/files/preview/clanky/marshmallows/general.jpg" data-type="article"}

{id="marshmallows" ctime="2008-02-12" author="Michael Klíma" short="Marshmallows" mtime="2019-11-07"}

# Cukroví marshmallows

{kw="jídla a jídelní lístky, cukroví, Amerika, recept"}

_Marshmallow {xml:lang="en"}_ je cukroví, jenž pochází až ze starého Egypta. Dělalo z medového základu zahuštěného šťávou z kořene rostliny zvané proskurník lékařský (anglicky _marsh mallow {xml:lang="en"}_).

{xml:lang="example"}

Dnes je _marshmallow {xml:lang="en"}_ směs cukru, kukuřičného sirupu, želatiny, arabské gumy a chuťových přísad.

Když jsem se s _marshmallow {xml:lang="en"}_ porvé setkal v Americe, tak mi připomínalo žužu, které jsem znal z mládí. Proto mi to nedalo a prostudoval jsem si několik receptů, abych přišel na to, jak se vyrábí. Jak ale asi víte, tak moc nejsem na nějaké dlouhé vaření. Proto jsem _marshmallow {xml:lang="en"}_ nikdy nedělal a kupoval jsem si ho hotové.

V Americe existuje _marshmallow {xml:lang="en"}_ v různých velikostech a v různých barvách. Děti ho jedí tak jak je. Přídává se ale (obrazně řečeno) téměř do všeho – od salátů přes zmrzlinu, až po želatinu nebo pudinky, případně do kakaa nebo do horké čokolády.

{xml:class="example"}

Velice oblíbené je _marshmallow {xml:lang="en"}_ opékané nebo rožněné nad otevřeným ohněm. Musí se to ale trochu umět. Pokud to trochu přeženete, tak vám to _marshmallow {xml:lang="en"}_ chytne plamenem a je po legraci.

Pokud byste si chtěli _marshmallow {xml:lang="en"}_ někdy udělat dělat sami, tak vám přikládám jeden z nejlepších receptu Tomáše Kellera.

 1: Skleněnou ohnivzdornou formu o velikosti asi 23 × 33 cm vymažte olejem a vysypejte práškovým cukrem.
 2. 21 g práškové želatiny rozpustíme v 1/2 šálku vody a necháme ji „kvést“ asi 10 minut.
 3. V malém kastrůlku smícháme 2 šálky cukru, 2/3 šálku kukuřičného sirupu, a 1/4 šálku vody.
 4. Směs přivedeme do varu a vaříme, než dosáhne teploty 121 °C.
 5. Do mixéru při malých obrátkách přiléváme horkou směs.
 6. Nakonec přišleháme 1/4 lžičky soli, zvýšíme obrátky a šleháme do husté pěny. To by mělo trvat asi tak 18 minut.
 7. V tu chvíli můžeme přišlehat trochu tekuté vanilky.
 8. Směs nalijeme do připravené skleněné formy.
 9. Směs pokryjeme pomaštěným filmem, uhladíme, odstraníme film a necháme v chladné místnosti odpočinout do druhého dne.
 10. Posléze _marshmallow {xml:lang="en"}_ vytáhneme na pocukrovaný vál a vyválíme na požadovanou výšku.
 11. Pro rožnění či grilování _marshmallow {xml:lang="en"}_ nakrájíme kráječem na pizzu na kostky 3 × 3 cm. Můžeme ale krájet i malé kostičky, které pak přidáváme například do kakaa či do horké čokolády.
 12. Kostičky obalíme práškovým cukrem, aby se nelepily.

Pokud se vám _marshmallow {xml:lang="en"}_ povedlo, tak ho můžete dělat na kšeft. Pokud ne, tak to vyhoďte a pokuste se o to znovu.

