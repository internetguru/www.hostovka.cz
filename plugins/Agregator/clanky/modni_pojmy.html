<?xml version="1.0" encoding="utf-8"?>
<body xml:lang="cs" ns="https://www.hostovka.cz" class="docinfo linklist" data-source="http://2017.hostovka.cz/clanek.php?clanek=147.html" data-image="/files/preview/clanky/buzzword/general.jpg" data-type="article">
  <h ctime="2006-04-16" mtime="2018-12-07" id="modni_pojmy" short="Módní pojmy" author="Michael Klíma">Upoutání pozornosti módními pojmy</h>
  <!-- generated attribute kw by user_updatekw.sh on 2020-07-05, do not edit -->
  <desc kw="jídla a jídelní lístky, snob">Na jídelních lístcích se k upoutání pozornosti velmi často používají populární, dobře znějící slova (anglicky <em xml:lang="en">buzzwords</em> odvozené od slova bzukot (anglicky <em xml:lang="en">buzz</em>). Dalo by se tedy přeložit jako slovo, které „bzučí“, aby upoutalo pozornost.</desc>
  <p class="example">Je to například kaviár, humři, krevety, lanýže, žampiony, artyčoky, avokádo, chřest, steak. Dále šampaňské, Campari nebo koňak, ale například i čerstvá bazalka, houby shiitake a balzamikový ocet.</p>
  <p>Například vejce s kaviárem upoutají pozornost, i když obsahují jen velice malé množství kaviáru. Obdobně telecí ragú s lanýži zní přitažlivěji než obyčejné telecí na houbách. V mysli hostů totiž lanýže představují něco exotického, takže si takové jídlo rádi objednají.</p>
  <section>
    <h id="pouzivane_druhy_modnich_slov">Používané druhy módních slov</h>
    <desc>Mezi tzv. <em>taháky</em> se řadí i aktuálně populární suroviny. Tak například česnek, který se kdysi v „nóbl“ kuchyni vůbec neobjevoval, je dnes naopak velkým tahákem. Populární jsou také superlativy jako, vynikající, pikantní, čerstvý, domácí nebo naopak importovaný, speciální, jako od maminky apod.</desc>
    <p>Zašlo to dokonce tak daleko, že někteří kuchaři už ve svých receptech nepoužívají jen obyčejnou sůl, ale buďto košer sůl nebo mořskou sůl. Jejich rozdíl ve vařeném jídle ve skutečnosti vůbec nikdo nepozná. Zní to ale exkluzivně a tím pádem i více draze.</p>
    <p class="example">Na jídelních lístcích některých českých (rádoby francouzských) restaurací, se dnes setkáte s jídly a výrazy, jako <em>crusta</em>, <em>fond</em>, <em>wasabi</em>, <em>carpaccio</em>, <em>confit</em>, <em>tatarák z lososa</em> (přestože Tataři neměli ani tušení, co to takový losos je), <em>foie gras</em>, <em>pinie</em> (což by měla být piniová jádra) nebo <em>bramborové pyré</em> (místo obyčejně znějící bramborové kaše).</p>
    <p>Stejně tak narazíte na kuchařské techniky jako <em>sotýrovat</em>, <em>konfinovat</em> (což česky znamená konzervovat) a setkáte se s mnoha dalšími nepravdami, kravinami a výrazy, které nejsou jasné ani některým kuchařům, natožpak hostům. Tyto všechny výrazy souvisí hlavně s cenou, což uspokojuje zejména <a href="/gastronomove#snob">restaurační snoby</a>.</p>
    <h id="dalsi" var="inputvar-pribuzne_h">n/a</h>
    <desc>n/a</desc>
    <p var="inputvar-relation@var">Příbuzné články nejsou k dispozici</p>
  </section>
</body>