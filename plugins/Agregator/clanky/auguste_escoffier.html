<?xml version="1.0" encoding="utf-8"?>
<body xml:lang="cs" ns="https://www.hostovka.cz" class="docinfo linklist" data-source="http://2017.hostovka.cz/clanek.php?clanek=61.html" data-image="/files/preview/clanky/auguste_escoffier/general.jpg" data-type="article">
  <h ctime="2005-08-11" mtime="2020-01-05" id="auguste_escoffier" author="Michael Klíma" xml:lang="fr">Georges Auguste Escoffier</h>
  <!-- generated attribute kw by user_udpatekw.sh on 2020-04-21, do not edit -->
  <desc kw="kdo-kdy-kde, gastronomie, Francie, historie">Escoffier (1847 až 1935) je král kuchařů a kuchař králů, který přišel na svět v ten pravý čas. Narodil se ve <em xml:lang="fr">Villeneuve-Loubet</em>, ve městě tak malém, že vůbec nebylo uváděno na mapách.</desc>
  <p>Dnes je díky tomuto malému muži, ale velkému kuchaři, jeho rodné město výrazně označeno na cestě z <em xml:lang="fr">Cannes</em> do <em xml:lang="fr">Nice</em>. Ve městě se také nachází slavné kulinářské muzeum založené tímto císařem světových kuchyní. Tento titul mu byl dán německým císařem Wilhelmem.</p>
  <p>Escoffier psal a publikoval nesmírné množství kuchařských knížek. Dnes je to s odstupem času až neuvěřitelné, už jen při pomyšlení, že to bylo při jeho práci <a href="kucharske_tituly#sefkuchar">šéfkuchaře</a> a bez psacího stroje nebo počítače.</p>
  <p>Mnoho kuchařů a autorů kuchařek do jeho děl ještě dnes nahlíží pro reference, na čemž není nic špatného. Horší jsou ty případy, kdy někteří Escoffierovy recepty opisují v nezměněné formě a naivně si myslí, že je použijí v praxi.</p>
</body>