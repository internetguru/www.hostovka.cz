
{xml:lang="cs" ns="https://www.hostovka.cz" class="docinfo linklist" data-source="http://2017.hostovka.cz/clanek.php?clanek=44.html" data-image="/files/preview/clanky/finger\_food\_4/general.jpg" data-type="article"}

{id="finger\_food\_4" ctime="2005-07-21" author="Michael Klíma" short="Finger food" authorid="hostovka/michael_klima"}

# Finger food

{kw="co-kdy-kde"}

Výrazem finger foods se v Americe označují všechna jídla která se dají jíst rukou. Tudíž i jídla jako jsou smažená kuřata (Kentucky Fried Chicken), Fish and Chips, a nakonec téměř všechna jídla podávaná v provozovnách rychlého občerstvení typu fast food, jsou finger foods. Finger foods je například i náš párek, opečená klobása, párek v rohlíku, apod.

Finger food jsou ale i všechny sendviče které své popularitě vděčí lordu Sandvičovi, plným jménem First Earl of Sandvich (1781-1792). Tento anglický šlechtic byl vynálezcem sendvičů, které vlastně byly předchůdci všech těch dalších finger foods. Začalo to tím, když si hrabě Sandvich, vášnivý karbaník, který nechtěl být při hraní karet ničím vyrušován, tudíž ani ne jídlem, nechal podávat maso a jiné potraviny mezi dvěmi krajíčky chleba tak, aby mohl v jedné ruce držet karty a druhou jídlo.

Přesto, že si sendviče ve světě dnes již získaly takový respekt, že se objevují na jídelních lístcích i velice drahých restaurací (alespoň v poledne), v gastronomickém sledu jídel uváděném v českých kuchařských učebnicích se téměř nikde neobjevují. V západním světě všechny snack bars, sandwich shops, food emporiums a jiné restaurace s rychlou obsluhou je mají sice na hlavním místě, a neobejde se bez nich ani žádná tak zvaná "lepší" restaurace, ale v českých restauracích s nimi zacházejí zcela nekřesťansky.

V západních zemích se někdy uvádí před polévkami, někdy po polévkách, někdy spolu s polévkami, tak zvané soupwich, (soup and sandwich) prostě jak to koho napadne.

Jestliže sendviče v poledne v restauraci tvoří alespoň 25% tržby, zaslouží si místo "na výsluní", protože díky jejich velkému ziskovému rozpětí nám zřejmě přinesou i podstatnou část zisku, ale jestliže je jejich podíl na tržbách nižší, tak jim eventuelně udělíme méně významné místo. Sendvičům se v Americe říká finger food, což je příhodnější a znal to už jeskynní člověk, takže to také není nic nového pod sluncem.

Mezi sendviče nebo prostě jídla která se dají jíst rukou, patří dnes i hamburgery, gyros, pizza, calzone, tortily, taca, Wrappers, pirogy a dokonce i párek v rohlíku a o bejglech naplněných lososem a krémovým sýrem ani nemluvě. Prostě všechno co se dá jíst bez příboru rukama, a čemuž se anglicky říká také hand- held- food.

Jaký vynález! Žádných jídel se dnes neprodá tolik jako sendvičů nebo jídel která se dají jíst rychle a bez příborů. Žádné jiné jídlo se nedá vyrobit s tak jednoduchým zařízením jako sendvič. Žádné jiné jídlo se nedá vyrobit tak rychle a při tom bez jakýchkoliv odborných znalostí. Žádný výuční list, žádná hotelová škola - stačí trochu fantazie a můžete vytvořit sendvič kterým se proslavíte po celém světě.

Příkladem je po délce rozkrojená bageta pomáznutá majonézou, naplněná hlávkovým salátem, plátky rajčat a několika plátky šunky, salámů nebo sýra, která vypadá jako ponorka, a která dala vznik velice úspěšným řetězcům známých pod názvem Submarin. Je to tak jednoduché, že mně to až udivuje, že jsem to nevynalezl já sám.

Stejně tak ale i hamburgery, které po celém světě zpopularizoval pod názvem McDonald's Ray Kroc, jehož babička mimo jiné byla Češka. Nemusíte mít žádné vlohy k předvídání budoucnosti k tomu abyste viděli, že tak jak si v jídle které se dá jíst rukou liboval již jeskynní člověk, tak tato jídla budou dominovat příštímu tisíciletí. Nicméně v Česku jsem se setkal i s takovými rádoby odborníky kteří mi řekli: "Moje děti jsou na ty hamburgry jako diví ale já (zřejmě velký gastronom), bych se toho ani nedotkl"

{id="snacks"}

## Snacks

Všechna výše uvedená jídla, ať již jsou to tapas, sendviče nebo finger foods, spadají do jedné velké skupiny zvané snacks. Snack se dá přeložit do češtiny jako svačina nebo jako "něco k zakousnutí" nebo jako "něco na zub". Ne všechny snacks se ale dají jíst rukou. Malá jídla kterým se u nás říká "na vidličku" jsou také snacks a nakonec i některé svačinové polévky jsou také snacks. Jak vidíte tak sendviče jsou pole neorané a stačí jenom si umět vybrat.

