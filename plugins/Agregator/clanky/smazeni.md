
{xml:lang="cs" ns="https://www.hostovka.cz" class="docinfo linklist" data-source="http://2017.hostovka.cz/clanek.php?clanek=87.html" data-image="/files/preview/clanky/smazeni/general.jpg" data-type="article"}

{ctime="2005-10-30" mtime="2019-02-25" data-top="919" id="smazeni" author="Michael Klíma" short="Smažení"}

# Druhy smažení 

{kw="kuchyňské techniky"}

Smažení je jedna z důležitých kuchyňských technik spadajících mezi přípravy jídel na tuku nebo v tuku. Tato technika je popsána v milionu kuchařských knih a vyučuje se na všech odborných školách, a proto vám ji tady popisovat nebudu. V jídelních lístcích je smažení naopak zanedbáváno. Napsat na lístek, že je pokrm smažený, totiž nestačí. 

{class="example"}

Slovo smažit či smažený: anglicky _fried_, francouzsky _frit_, italsky _fritto_, španělsky a portugalsky _fresco_, je v mnoha jazycích velmi podobné. Rozdíl je v němčině (_gebraten_) a v srbštině (_pržen_). 

U smažení se rozlišuje, v jakém množství tuku byl pokrm usmažen. Záleží, jestli byl pokrm smažený jen na malé vrstvě tuku, jako jsou například smažená vejce nebo jestli byl v tuku ponořený celý (anglicky _deep fried_). Také záleží, jestli byl pokrm smažený na pánvi (anglicky _pan-fried_) nebo ve fritéze. 

U smažení také rozlišujeme, zda byla potravina obalena moukou, trojbalem, nebo jestli byla namočena v těstíčku. Potraviny obalené trojbalem (anglicky _braded_) se dají smažit dokonce i v konvektomatu nebo jenom v troubě, což ovšem nemám moc rád. Výjimku tvoří obalovaná kuřata a ryby, kterým se pak ale říká pečená (anglicky _baked_). 

Teď už jako studenti Hostovky víte, že pokud smažení není na jídelním lístku přesně specifikováno, tak byste se na to měli zeptat obsluhy a doufat, že to ví. 

{id="dalsi" var="inputvar-pribuzne_h"}

## n/a 

n/a 

{var="inputvar-relation@var"}

Příbuzné články nejsou k dispozici 

{var="doclist-stitek"}

  * n/a 

{var="inputvar-taglist" class="taglist"}

n/a

