<?xml version="1.0" encoding="utf-8"?>
<body xml:lang="cs" ns="https://www.hostovka.cz" class="docinfo linklist" data-source="http://2017.hostovka.cz/clanek.php?clanek=61.html" data-image="/files/preview/clanky/zazitkova_gastronomie/general.jpg" data-type="article">
  <h ctime="2005-08-11" mtime="2020-01-05" id="zazitkova_gastronomie" author="Michael Klíma">
    Zážitková gastronomie
  </h>
  <desc kw="gastronomie">
    Zážitková gastronomie je přesně to, co napovídá její název. Podle mě to ale bohužel není úplně přesná definice.
  </desc>
  <p>
    Dnes se tento termín často skloňuje v českém odborném tisku. Obávám se ale, že nikdo neví, kdo tento termín do české gastronomie zavlekl. Lidé ve společnosti, alespoň v Americe, se nebaví o ničem jiném než o sportu, sexu a o jídle, ne nutně v tomto pořadí. Politika je tabu a stejně tak je tabu i náboženství.
  </p>
  <p class="example">
    Jak praví německé přísloví: <em xml:lang="de">„Wer eine Reise tut, der kann was erzählen!“</em>, česky: <em>„Kdo cestuje, ten má co vyprávět.“</em>
  </p>
  <p>
    Lidé mluví také o tom, s jakými památkami, přírodními krásami a pamětihodnostmi se setkali. Případně se zmíní, jaké bylo jejich ubytování. Nakonec se ale všechno stočí k jídelnímu lístku a na jídlo, neboli na <a href="gastronomie">gastronomické</a> zážitky.
  </p>
  <section>
    <h id="cestovani_za_jidlem">
      Cestování za zážitkem z jídla
    </h>
    <desc>
      Mnozí lidé, nejen Američané, jsou ochotni za zážitkem z jídla a pití jet až na kraj světa (dále než 20 km za Prahu).
    </desc>
    <p>
      Pro někoho je zážitek návštěva nějaké vyhlášené restaurace, privátního klubu či resortu, pro jiného návštěva několik tisíc kilometrů vzdálené země věhlasné pro svou gastronomii.
    </p>
    <p class="example">
      Já jsem toho také schopen. Pro mě je zážitek ale i opečený špekáček v kiosku na Václavském náměstí nebo chleba namazaný škvarkovým sádlem.
    </p>
    <p>
      Někdo je ochoten za zážitek z jídla dát „poslední korunu“ (nebo dolar). Takoví lidé se slučují v různých klubech, ve kterých není zanedbatelný již samotný členský příspěvek. Jedním z nich je například <em xml:lang="fr"><a href="spolecenstvi_gastronomu#chaine_des_rotisseurs">Chaîne des Rôtisseurs</a></em>, kde lidé utrácí tisíce dolarů za gastronomické magazíny a kuchařské knížky.
    </p>
    <p>
      Je dokázáno, že někteří hobby kuchaři ve svých teoretických znalostech o mezinárodní gastronomii předčí mnohé odborníky z povolání. Je to z jednoduchého důvodu a sice, že si ve většině případů mohou dovolit navštěvovat více restaurací než lidé, kteří v nich pracují.
    </p>
    <p>
      Na západě návštěva některých luxusních restaurací stojí $100 na osobu a více. V některých případech k tomu musíte přičíst riziko, že zážitek nebude odpovídat ceně.
    </p>
    <h var="inputvar-faq_h" id="dotazy">
      n/a
    </h>
    <desc var="inputvar-faq_desc">
      n/a
    </desc>
    <p var="inputvar-faqs@var">
      Bez příbuzných dotazů
    </p>
    <h id="dalsi" var="inputvar-pribuzne_h">
      n/a
    </h>
    <desc>
      n/a
    </desc>
    <p var="inputvar-relation@var">
      Příbuzné články nejsou k dispozici
    </p>
    <ul var="doclist-stitek">
      <li>n/a
      </li>
    </ul>
    <p var="inputvar-taglist" class="taglist">
      n/a
    </p>
  </section>
</body>
