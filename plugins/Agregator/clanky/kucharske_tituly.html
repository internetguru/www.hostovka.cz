<?xml version="1.0" encoding="utf-8"?>
<body xml:lang="cs" ns="https://www.hostovka.cz" class="docinfo linklist" data-source="http://2017.hostovka.cz/clanek.php?clanek=535.html" data-image="/files/preview/clanky/chef/general.jpg" data-type="article" lang="cs">
  <h ctime="2010-09-24" mtime="2019-01-18" data-top="995" id="kucharske_tituly" author="Michael Klíma" short="Kuchařské tituly">
    Mezinárodní kuchařské tituly
  </h>
  <desc kw="gastronomie">
    Kuchařské tituly jsou mnohdy odvozeny od takzvaných kuchyňských brigád založených <a href="https://cs.wikipedia.org/wiki/Auguste_Escoffier">Augustem Escoffierem</a>. Také mohou mít obecnější význam v závislosti na jednotlivých kuchyňských funkcích nebo technikách.
  </desc>
  <p>
    Některé restaurační kuchyně kuchařské tituly nepoužívají. Mohou mít vlastní systém kuchyně a rozdělení funkcí. Speciální a hierarchické tituly kuchařů se dnes používají jen v kuchyních vybraného pohostinství. V obyčejných restauracích jsou kuchaři nazýváni anglickým slovem <em>cooks</em>, nebo <em>short–order cooks</em>.
  </p>
  <section>
    <h id="sefkuchar">
      Šéfkuchař
    </h>
    <desc>
      Slovo šéfkuchař <em>(anglicky chef)</em> pochází z francouzského <em>chef de cuisine</em>. Je to zkrácený výraz pro <em>hlavu kuchyně</em> a v celém západním světě se používá jako výraz pro kuchaře. V Americe jsou šéfkuchaři podstatně více placeni než například manažeři.
    </desc>
    <p class="example">
      V Americe navíc rozlišují funkce <em>cook</em> a <em>chef</em>, což jsem zpočátku nevěděl. <em>Cook</em> je totiž téměř každý, kdo pracuje v kuchyni. Ten, kdo umí vařit, je již <em>chef</em>. Vyučení kuchařem není podmínkou.
    </p>
    <p>
      Šéfkuchař je odpovědný za všechno, co s kuchyní souvisí. To obvykle zahrnuje například:
    </p>
    <ul>
      <li>vytváření receptur, kalkulací a jídelních lístků,
      </li>
      <li>řízení kuchyně,
      </li>
      <li>zodpovědnost za přijímání, propouštění kuchařů a ostatních zaměstnanců kuchyně,
      </li>
      <li>zodpovědnost za výuku a trénink a
      </li>
      <li>vytváření výplatní listiny.
      </li>
    </ul>
    <h id="vykonny_sefkuchar">
      Výkonný šéfkuchař
    </h>
    <desc>
      Výkonný šéfkuchař <em>(anglicky executive chef)</em> má stejné povinnosti jako šéfkuchař a je navíc zodpovědný za plynulý chod několika restaurací nebo stravovacích provozů. Jen tak pro zajímavost, tato funkce není podmíněna ničím jiným než schopností organizovat, učit personál a řídit třeba i několik kuchyní jednoho podniku najednou.
    </desc>
    <h id="regionalni_vykonny_sefkuchar">
      Regionální výkonný šéfkuchař
    </h>
    <desc>
      Velké hotelové či restaurační společnosti mají i něco takového, jako je regionální výkonný šéfkuchař <em>(anglicky regional executive chef)</em>. Ten má na starost provozy s nepředstavitelně rozdílnými požadavky na schopnosti vedení.
    </desc>
    <p>
      Já jsem měl tu čest takovou funkci zastávat pro firmu Szabo Foods, která měla více než 800 provozoven po celé Americe. Byl jsem regionální výkonný šéfkuchař pro 86 provozů v regionu Chicaga. Jednak to byly dětské jesle, školní jídelny, luxusní restaurace, ale i všechny typy zaměstnaneckého stravování v továrnách, ve státních úřadech a bankách, nemluvě o nemocnicích a domovech důchodců (milionářů).
    </p>
    <h id="dalsi_tituly">
      Další tituly
    </h>
    <desc>
      Níže jsou popsány další typické kuchařské tituly. Další, méně běžná (anglická) označení kuchařských funkcí jsou: <em>sauté chef</em>, <em>fish chef</em>, <em>roast chef</em>, <em>grill chef</em>, <em>fry chef</em>, <em>vegetable chef</em>, <em>chef roundsman</em>, <em>pantry chef</em>, <em>butcher</em> a <em>pastry chef</em>.
    </desc>
    <dl>
      <dt>
        Cetifikovaný výkonný šéfkuchař
      </dt>
      <dd>
        Anglicky <em>certified executive chef</em>.
      </dd>
      <dd>
        Titul uděluje americká kulinářská federace <em>(American Culinary Federation)</em> kuchařům splňující stanovené podmínky a předepsané zkoušky.
      </dd>
      <dt>
        Zástupce šéfkuchaře
      </dt>
      <dd>
        Anglicky <em>sou-chef</em>.
      </dd>
      <dd>
        Menší kuchyně funkci zástupce šéfkuchaře nemají, zatímco jiné jich mohou mít několik.
      </dd>
      <dt>
        Vyvolávač
      </dt>
      <dd>
        Anglicky <em>abouyer</em>, v přesném překladu „štěkač“.
      </dd>
      <dd>
        Vyvolává objednávky v kuchyni a je také poslední vizuální kontrolou kvality jídel. Musí tedy o jídle něco vědět. Funkci vyvolávače zpravidla zastává šéfkuchař nebo zástupce šéfkuchaře.
      </dd>
      <dt>
        Učedník
      </dt>
      <dd>
        Anglicky <em>commis</em>.
      </dd>
      <dd>
        Zpravidla je to student nějaké odborné školy nebo absolvent odborného kurzu.
      </dd>
      <dt>
        Učitel
      </dt>
      <dd>
        Anglicky <em>culinary educator</em>.
      </dd>
      <dd>
        V Americe je to každý výkonný šéfkuchař, protože jedna z jeho povinností je předávat své zkušenosti podřízeným.
      </dd>
      <dd>
        Jinak to ale může být každý, kdo složí zkoušky z pedagogického minima.
      </dd>
      <dt>
        Certifikovaný učitel
      </dt>
      <dd>
        Anglicky <em>certified culinary educator</em>.
      </dd>
      <dd>
        Titul uděluje americká kulinářská federace <em>(American Culinary Federation)</em> každému žadateli s prokázanou praxí, který složí zkoušky z pedagogického minima a předepsaných znalostí.
      </dd>
    </dl>
    <h id="dalsi" var="inputvar-pribuzne_h">
      n/a
    </h>
    <desc>
      n/a
    </desc>
    <p var="inputvar-relation@var">
      Příbuzné články nejsou k dispozici
    </p>
    <ul var="doclist-stitek">
      <li>n/a
      </li>
    </ul>
    <p var="inputvar-taglist" class="taglist">
      n/a
    </p>
  </section>
</body>