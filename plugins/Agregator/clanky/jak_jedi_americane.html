<?xml version="1.0" encoding="utf-8"?>
<body xml:lang="cs" ns="https://www.hostovka.cz" class="docinfo linklist" data-source="http://2017.hostovka.cz/clanek.php?clanek=110.html" data-image="files/preview/clanky/americka_kuchyne/general.jpg" data-type="article">
  <h ctime="2005-11-16" mtime="2020-04-30" id="jak_jedi_americane" author="Michael Klíma" short="Jak jedí Američané">Jak se doopravdy chovají Američané u stolu</h>
  <!-- generated attribute kw by user_updatekw.sh on 2020-07-05, do not edit -->
  <desc kw="jídla a jídelní lístky, Amerika, etiketa">Evropané jsou natolik inteligentní, že vědí, že některé národy jedí hůlkami nebo jen lžící a rukama. Je tedy zajímavé, že se pozastavují nad tím, jak jedí Američané.</desc>
  <p>Stoly jsou v průměrné americké restauraci prostřené stejným způsobem jako všude jinde ve světě. Američan si před jídlem položí na kolena plátěný ubrousek. Příbor při jídle drží zcela normálně, vidličku v levé a nůž v pravé ruce.</p>
  <section>
    <h id="pribory">Používání příborů</h>
    <desc>Příbor, dá se říci, používají Američané daleko logičtěji než někteří jiní uživatelé příboru. Je to proto, že nedrží nůž nebo vidličku jako tužku, ale pevně shora, aby mohli pohodlněji odkrajovat kousky tuhých potravin, hlavně steaků.</desc>
    <p>Po odkrojení několika soust masa, Američan odloží nůž na pravý okraj talíře a do pravé ruky si vezme vidličku. Tou pak napichuje nebo nabírá nakrájená sousta a podává si je do úst.</p>
    <p>Jídla, která nepotřebují být krájena nožem, Američan jí jenom vidličkou, kterou v tom případě drží také v pravé ruce. Jídlo si na vidličku eventuálně přisunuje chlebem. Američané většinou přišli z kultivovaných zemí, ve kterých se jí „normálně“. Existuje hned několik teorií, proč si tento způsob jídla osvojili.</p>
    <p>Podle jedné teorie, když první osadníci Ameriky cestovali krytými vozy, tak museli být neustále ve střehu proti útoku Indiánů nebo banditů. Proto museli mít jednu ruku stále volnou, aby do ní mohli v případě potřeby rychle uchopit zbraň. Nemohu říci, do jaké míry je tato teorie pravdivá, ale jakousi logiku to má.</p>
    <h id="chovani">Kultivované chování</h>
    <desc>Nemusíte mít obavy, že by se Američané neuměli chovat u stolu. Nicméně existují výjimky, tak jako i u nás.</desc>
    <p>Od doby, kdy jsem se začal učit, mám takového koníčka. Pozoruji lidi, jak a co jedí, pijí, a jak se celkově chovají ve společnosti. Mohu vám říci, že za 70 let praxe v pohostinství jsem viděl už všechno možné i nemožné. Musím vám také říci, že jestli si myslíte, že Američané nevědí, co je etiketa stolování, tak jste ještě nic neviděli.</p>
    <p>V Americe jsem například poznal, že tam jsou lidé, kteří se v restauracích umí chovat kulturněji než kdekoliv jinde na světě.</p>
    <h id="dalsi" var="inputvar-pribuzne_h">n/a</h>
    <desc>n/a</desc>
    <p var="inputvar-relation@var">Příbuzné články nejsou k dispozici</p>
  </section>
</body>
