
{xml:lang="cs" ns="https://www.hostovka.cz" class="docinfo linklist" data-source="http://2017.hostovka.cz/clanek.php?clanek=275.html" data-image="/files/preview/clanky/noze/general.jpg" data-type="article"}

{ctime="2008-01-27" mtime="2019-08-13" id="noze" author="Michael Klíma" short="Nože"}

# Vše o nožích

<!-- generated attribute kw by user_updatekw.sh on 2020-07-05, do not edit -->

{kw="stroje a náčiní, nože, výroba nožů, broušení, ostření, ocílka"}

Lidé si myslí, že nůž je nůž, ale jen na samotné maso jich existuje tolik, že bych u toho strávil zbytek mládí, než bych vám je všechny popsal. Nožů na maso, takzvaných řeznických (anglicky _butcher's knives {xml:lang="en"}_) je nekonečná řada. To samé platí o kuchařských nožích (anglicky _chef's knives {xml:lang="en"}_), které se navíc dělí na maso syrové a maso vařené.

{class="example"}

Lidé se mě často ptají, na co si u nožů musí dávat pozor. No přeci na to, abyste se neřízli. K tomu vám mohu z vlastní praxe říci, že se častěji říznete tupým než ostrým nožem.

{id="vroba_no"}

## Výroba nožů

Dvě základní techniky výroby nožů jsou kování (anglicky _forging {xml:lang="en"}_) nebo vysekávání (anglicky _stamping {xml:lang="en"}_). Bez ohledu na výrobní techniku je ještě několik dalších rozhodujících faktorů, které musíme brát v úvahu. Je to vyvážení (_balance {xml:lang="en"}_), úchop (anglicky _grip {xml:lang="en"}_), síla ostří (anglicky _blade strength {xml:lang="en"}_) a hlavně taky ostrost (anglicky _sharpness {xml:lang="en"}_).

Kování nožů je zdlouhavější, a tudíž dražší proces než vysekávání. Kované nože jsou také kvalitnější. Rovnováha nože by měla být mezi rukojetí a ostřím. Nevyvážený nůž je těžkopádný a nebezpečný.

{id="americka\_anatomie\_noze"}

## Americká anatomie nože

Nůž má dvě základní části – ostří (anglicky _blade {xml:lang="en"}_) a rukojeť (anglicky _handle {xml:lang="en"}_). Rukojeť může být z jednoho nebo i z více kusů.

Důležité je, aby byla rukojeť dobře tvarovaná, a aby umožňovala pevné držení. To zlepšuje přesnost krájení, brání uklouznutí a zvyšuje bezpečnost.

{class="important"}

Dřevěné rukojeti se mohou mýt v myčce. Kuchyňské nože by se v myčce mýt neměly a každý pořádný kuchař by si nože měl mýt sám.

{id="brouseni\_a\_ostreni_nozu"}

## Broušení a ostření

Tupé nože jsou nejčastější příčinou úrazů v komerčních kuchyních. Ostrost nože je závislá na materiálu, ze kterého je ostří vyrobeno. Čím vyšší obsah uhlíku v oceli, ze které bylo ostří vyrobeno, tím ostřejší nůž může být.

Ostré nože jsou důležité ze dvou důvodů:

  * tupým nožem nikdy nedokážeme udělat ostrý řez a
  * při celodenním krájení by to bylo velice namáhavé.

{class="important"}

Na karbonovou ocel ale působí kyseliny. To se projevuje tak, že ji zbarví a takový nůž následně zbarví i surovinu, která se jím krájí.

Nože z nerezové oceli (anglicky _stainless steel {xml:lang="en"}_) nezreznou. Tato ocel je však tvrdší, hůře se tedy brousí a své ostří neudrží příliš dlouho.

Nože podle potřeby brousíme třeba i stokrát denně. K tomu bychom si ale měli napřed ujasnit rozdíl mezi broušením (anglicky _sharping {xml:lang="en"}_) a ostřením neboli obtahováním (anglicky _honing {xml:lang="en"}_).

{class="example"}

Ostrý nůž poznáte podle toho, že se vám zastaví na nehtu. Jestliže nůž sklouzne, a nezastaví se, tak pravděpodobně není dost ostrý. Pro vlastní bezpečnost se při tomto testu nožem nesnažte pohybovat. Pokud je nůž skutečně ostrý, tak byste se mohli snadno zranit.

{id="brouseni\_na\_kameni"}

### Broušení na kameni

Moje babička brousila své nože na _sádelňáku_ nebo na schodech do sklepa. V dnešních kuchyních se ale se _sádelňáky_ už nesetkáme, a tak si musíte pořídit brousek.

Některé brousky jsou zbytečně drahé. Postačí vám kámen na broušení, ideálně v ochranném obalu. Broušení na kameni má ale také své zásady.

  1. Kámen (nejlépe v obalu) položíme na navlhčenou utěrkou, aby neklouzal. Nůž držíme v pravé ruce.
  2. Dvěma prsty levé ruky na nůž mírně tlačíme a vedeme ho _po ostří_ (anglicky _with the grain {xml:lang="en"}_), směrem od těla, od špičky a až po kořen nože.
  3. Následně nůž na konci kamene otočíme a vedeme ho obdobným způsobem směrem k tělu.
  4. Tento postup opakujeme několikrát, přičemž občas odhadneme ostrost nože, viz výše.

Dnes jsou na trhu velice praktické a levné brousky o třech stupních drsnosti kamenů. Jakmile je nůž dostatečně nabroušen na kamenech, přistoupíme k jeho ostření na ocílce.

{id="osten\_na\_oclce"}

### Ostření na ocílce

Ostření neboli obtahování nožů není tak jednoduché, jak se zdá. To, co vidíte a slyšíte u některých kuchařů při obtahování nožů, je jen komedie a ve skutečnosti nůž spíše ničí než ostří.

Ocílek je několik druhů, a to většinou ocelových, ale existují i ocílky porcelánové a další. Všechny ale slouží jednomu účelu, což je k odstranění tak zvané „jehly“, která se na ostří nože vytvoří při jeho broušení na kameni. Ostření trvá několik minut či nebo vteřin a měli bychom ho během krájení několikrát opakovat.

  1. Ocílku uchopíme do levé ruky tak, aby nás ocelová zábrana na jejím konci chránila od zranění při náhodném sklouznutí nože.
  2. Pravou rukou uchopíme pevně rukojeť nože.
  3. Kořen nože nasadíme na špičku ocílky a při mírném tlaku nůž vedeme proti ostří na konec ocílky tak, abychom skončili u špičky nože.
  4. Tento postup opakujeme na druhé straně ostří.

{id="pe\_o\_noe\_a\_nad"}

## Péče o nože a nářadí

Je sice pravda, že drahé nářadí dobrého řemeslníka ještě nedělá, ale dobrý řemeslník se bez dobrého nářadí neobjede, a proto o něj dobře pečuje.

Ocílku po použití zbavíme malých ocelových částic, které se na ni během ostření zachytí. Ocílku omyjeme ve vlažné vodě, desinfikujeme, osušíme a uložíme na vyhrazené místo.

V Česku doufám ještě platí pravidlo, že kudla a manželka se nepůjčuje. Proto, pokud já si pamatuji, tak každý pořádný kuchař má vlastní nože, které si sám brousí a sám myje. Nože má uložené buď v krabici na nářadí, nebo v něčem čemu se česky říká futrál na vercajk.

Ideální k uložení nožů jsou dřevěné špalky, ve kterých se neničí a ve kterých o nich máte stále přehled. Praktické jsou také magnetické držáky umístěné v blízkosti pracoviště.

{id="dalsi" var="inputvar-pribuzne_h"}

## n/a

n/a

{var="inputvar-relation@var"}

Příbuzné články nejsou k dispozici

