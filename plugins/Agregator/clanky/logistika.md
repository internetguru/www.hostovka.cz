
{xml:lang="cs" ns="https://www.hostovka.cz" class="docinfo linklist" data-source="http://2017.hostovka.cz/clanek.php?clanek=422.html" data-image="/files/preview/clanky/logistika/general.jpg" data-type="article"}

{ctime="2009-05-01" mtime="2009-05-01" id="logistika" author="Michael Klíma" short="Logistika" authorid="hostovka/michael_klima"}

# Logistika

<!-- generated attribute kw by user_udpatekw.sh on 2020-04-21, do not edit -->

{kw="pohostinství"}

Logistika v průmyslu pohostinství a cestovního ruchu je umění skloubit všechny články tohoto enormního odvětví národního hospodářství v jeden celek jehož hlavním cílem je uspokojit potřeby a přání hostů a vytvořit zasloužený předpokládaný zisk.

Logistika je věda jejíž poznatky byly prvně používány v armádách pro zabezpečení personálu, zařízení a zásob pro vojenské účely. Řízení moderní armády vybavené složitým zařízením a zbraněmi vyžaduje velké logistické úsilí. Ve druhé světové válce jeden ze čtyřech členů americké armády se zbýval logistikou, která zabezpečovala vše potřebné pro zbývající bojové jednotky při jejich přesunech.

Dnes se logistika používá téměř ve všech odvětvích obchodu a průmyslu. V poslední době tento výraz používají studenti v pohostinském průmyslu k popisu podobných obchodních aktivit jako je nákup, transportace, uskladnění a zpracování potravin, servis hotových pokrmů, apod., a to jak ve velkých organizacích tak i v menších provozech.

Logistika je spojení jednotlivých aktivit v místě a čase.

Taktiky logistiky v pohostinství, tak jako taktiky logistiky v armádách, jsou zaměřeny na úspěšné zakončení boje proti nepříteli. V pohostinství, i když se o tom tak nemluví, logistika je také nástroj v boji a to v boji o hosta a nepřítelem je konkurence. Boj o hosta, obzvláště toho zahraničního, je mnohdy velice tvrdý, a při vstupu do Evropského Společenství se tento boj může stát nemilosrdným. Úměrně k tomu se budou muset zcela změnit stávající taktiky marketingu přičemž jak jsme si řekli neúčinnějším nástrojem marketingu je jídelní lístek.

