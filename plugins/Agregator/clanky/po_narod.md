
{xml:lang="cs" ns="https://www.hostovka.cz" class="docinfo linklist" data-source="http://2017.hostovka.cz/clanek.php?clanek=519.html" data-image="/files/preview/clanky/po_narod/general.jpg" data-type="article"}

{ctime="2010-03-24" mtime="2010-03-24" id="po\_narod" author="Michael Klíma" short="Po národ" authorid="hostovka/michael\_klima"}

# Po národ 

{kw="o čem se mluví"}

Já vím, že by si člověk neměl dělat do vlastního hnízda, ale já nejsem pokrytec a tak to řeknu tak jak to vidím, a sice že někdy se ve světě musím stydět za to, že jsme Čech. Na omluvu Čechů musím ale říci že za to vlastně nemohou. Češi, kdysi respektovaný národ v celé Evropě, se díky socialismu dostali na úroveň národů které se za národy ani nepočítají, což si sice uvědomují, ale nic pro to nedělají. 

Asi před měsícem (v r. 2004), při mé návštěvě ČR jsem při vstupu do stanice metra Hradčanská viděl relativně velký nápis, který nikdo nemohl přehlédnut. 

Cizinci si o Češích myslí že: 

  1. Jsou inteligentní a milý národ 
  2. Jsou národ sto let za opicemi 
  3. nejsou vůbec národ 

Nemusím Vám ale asi říkat, že to určitě nenapsal žádný cizinec, ale Čech, nicméně je v tom hodně pravdy, protože většina cizinců si myslí že s tím s čím se v Česku dnes setkávají je český standard. Od samotných Čechů také velmi často slyším, že Češi jsou pranárod, s čímž však také nemohu souhlasit, protože nakonec já jsem také Čech a Čechům jsem ve světě nikdy ostudu neuudělal, a proto jsem to trochu pozměnil na to, že Češi jsou „po-národ“. 

Češi podle mně si totiž stále myslí, že tráva je vždy zelenější na druhé straně plotu. Neustále po něčem touží a stále na něco čekají a tak mají údobí jako: 

  * po třicetileté válce 
  * po bílé hoře 
  * po Rakousko-Uhersku 
  * po druhé světové válce 
  * po únoru 1948 
  * po roce 1968 
  * po pádu komunismu 
  * po vstupu do EU 
  * po volbách. 

Češi podle mně neustále čekají na něco, co ale bez práce samo nepřijde. Odkládání úkolů na dobu po neděli, po svátcích, po velikonocích, po prázdninách, po dovolené, po Vánocích, po Novém roce, a nevím po čem ještě, je pro Čechy typické a samozřejmé, ale pro celý západní svět nepochopitelné. 

{id="dalsi" var="inputvar-pribuzne_h"}

## n/a 

n/a 

{var="inputvar-relation@var"}

Příbuzné články nejsou k dispozici 

{var="doclist-stitek"}

  * n/a 

{var="inputvar-taglist" class="taglist"}

n/a

