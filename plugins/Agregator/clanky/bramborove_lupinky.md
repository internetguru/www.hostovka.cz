
{xml:lang="cs" ns="https://www.hostovka.cz" class="docinfo linklist" data-source="http://2017.hostovka.cz/clanek.php?clanek=50.html" data-image="/files/preview/clanky/chipsy/general.jpg" data-type="article"}

{ctime="2005-07-29" mtime="2020-04-30" id="chipsy" author="Michael Klíma" short="Chipsy"}

# Bramborové lupínky neboli chipsy

<!-- generated attribute kw by user_udpatekw.sh on 2020-05-12, do not edit -->

{kw="jídla a jídelní lístky, brambory, Francie, Amerika"}

Jako světová potravina jsou brambory na druhém místě hned za rýží. Upravují se asi mnoha různými způsoby. Jedna z nejpopulárnějších forem jsou brambory smažené ve formě [hranolků][1] nebo lupínků (chipsů).

{class="example"}

Francouzi mají pro některé úpravy brambor specifické názvy, které byly po dlouhá léta používány na mezinárodních lístcích. O těch se ale nechci moc zmiňovat, protože již pomalu upadají v zapomenutí.

{id="vynalez_chipsu"}

## Vynález chipsů

Bramborové lupínky Francouzi odnepaměti nazývají _pommes chips {xml:lang="fr"}_. O jejich vynalezení se ale ucházejí i Američané, kteří tvrdí, že bramborové lupínky byly vynalezeny v Americe v létě roku 1853.

V té době byl Američan _George Crum {xml:lang="en"}_ byl zaměstnán jako vedoucí v elegantním resortu na jezeře _Moon Lake {xml:lang="en"}_ v _Saratoga Sprinte {xml:lang="en"}_ ve státě _New York {xml:lang="en"}_. Bramborové hranolky tam byly připravovány typickým francouzským způsobem a říkalo se jim _french fried potatoes {xml:lang="en"}_, zkráceně _french fries {xml:lang="en"}_.

Hosté resortu _Moon Lake {xml:lang="en"}_, mezi něž patřil i _Thomas Jefferson {xml:lang="en"}_, si stěžovali, že jsou hranolky moc silné. Jeden významný host dokonce hranolky vrátil. _Crum {xml:lang="en"}_ chtěl hostovi vyhovět, ale zároveň mu dát za vyučenou. Vzal tedy brambory, ty nakrájel na velmi tenké plátky, které dozlatova usmažil v horkém oleji.

Hostovi tyto brambory nesmírně chutnaly a staly se tak velmi populárními pod jménem _Saratoga Chips {xml:lang="en"}_. Popularity využilo několik firem, které ale prefix _Saratoga {xml:lang="en"}_ vynechaly a začaly je prodávat jako _potato chips {xml:lang="en"}_, zkráceně _chips {xml:lang="en"}_.

Dnes se ale výraz chips stal v Americe synonymem i pro lupínky vyráběné z kukuřičného těsta či z tortilly.

{id="vyroba"}

## Výroba chipsů

Shodou okolností jsem před dvěma týdny sledoval asi hodinový pořad o výrobě bramborových lupínků firmy Jays. Bylo to přímo fascinující v porovnání s tím, jak jsem se je učil dělat já, a jak se to dělá dnes.

Ve výrobně pracuje asi 10 lidí, kteří zpracovávají asi 4.000 tun brambor denně, a přitom nemají žádné sklady. Brambory, tak jak je od rána obrovské náklaďáky přiváží na jednu stranu výrobny, se automaticky čistí, perou, loupou, krájí, smaží, balí do balíčků, a pak se na druhém konci výrobny nakládají do prázdných kamionů. Večer poslední zaměstnanec zhasne a je hotovo. _What a country! {xml:lang="en"}_

{class="example"}

Měli jsme u nás doma na návštěvě jednu známou z Německa. Ta pod pojmem _chips {xml:lang="en"}_ rozuměla hranolky kterým, se ale v Americe říká _french fries {xml:lang="en"}_. V Anglii a v Belgii se pod názvem _fish and chips {xml:lang="en"}_ rozumí smažené ryby a bramborové hranolky. V Belgii k hranolkům dostanete majonézu a v Anglii ocet nebo kečup a ve Skotsku dokonce hnědou omáčku.

{id="dalsi" var="inputvar-pribuzne_h"}

## n/a

n/a

{var="inputvar-relation@var"}

Příbuzné články nejsou k dispozici

 [1]: /americke_brambory#bramborove_hranolky

