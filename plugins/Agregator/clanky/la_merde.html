<?xml version="1.0" encoding="utf-8"?>
<body xml:lang="cs" ns="https://www.hostovka.cz" class="docinfo linklist" data-source="http://2017.hostovka.cz/clanek.php?clanek=359.html" data-image="/files/preview/clanky/la_merde/general.jpg" data-type="article" lang="cs">
  <h ctime="2008-07-29" mtime="2008-07-29" id="la_merde" author="Michael Klíma" short="La merde" authorid="hostovka/michael_klima">
    La merde
  </h>
  <desc kw="gastronomie">
    Moje první setkání s Francii bylo nádraží Garde Du Nord v Paříži kam jsme asi tak 18. května 1945 dorazili s mým kamarádem Tondou.
  </desc>
  <p>
    Měli jsme hlad jako vlci a tak jsme si zašli do jejich nádražní restaurace, která oproti našim českým nádražním restauracím nám tehdy připadala velice nóbl a já, i když jsem se už více než dva roky učil Francouzsky, jsem měl obavy, že si nebudeme umět ani objednat.
  </p>
  <p>
    Tonda mi ale řekl, že jsem vůl když nevím, že ve francouzštině stačí říci buď le, la nebo lo, a ti pitomí Frantíci ale vědí co člověk chce.
  </p>
  <p>
    Zavolali jsme si tudíž toho garçona a Tonda mu nonšalantně ukázal dva prsty a řekl: "Dvě la polévka". Potom opět zvedl dva prsty a řekl: "Dvě la maso". Nakonec opět zvedl dva prsty a řekl: "Dvě la pivo".
  </p>
  <p>
    Ten garçon ani nemrk a řekl:"Oui monsieur" a měl se k odchodu. V tom okamžiku mi Tonda řekl: "Vidíš jak jsou ti Frantici pitomí, řekneš le, la, nebo lo, a dostaneš co chceš". Načež ten garçon řekl: "Kluci neblbněte, kdybych nebyl ze Žižkova, tak tu dostanete nejvýše tak la merde".
  </p>
  <section>
    <h id="dalsi" var="inputvar-pribuzne_h">
      n/a
    </h>
    <desc>
      n/a
    </desc>
    <p var="inputvar-relation@var">
      Příbuzné články nejsou k dispozici
    </p>
    <ul var="doclist-stitek">
      <li>n/a
      </li>
    </ul>
    <p var="inputvar-taglist" class="taglist">
      n/a
    </p>
  </section>
</body>