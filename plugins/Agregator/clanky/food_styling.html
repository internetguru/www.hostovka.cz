<?xml version="1.0" encoding="utf-8"?>
<body xml:lang="cs" ns="https://www.hostovka.cz" class="docinfo linklist" data-source="http://2017.hostovka.cz/clanek.php?clanek=348.html" data-image="/files/preview/clanky/food_styling/general.jpg" data-type="article">
  <h ctime="2008-07-06" mtime="2020-01-05" id="food_styling" author="Michael Klíma" short="Food Styling" xml:lang="en">
    Kuchařské umění zvané food styling
  </h>
  <desc kw="gastronomie, Amerika">
    <em xml:lang="en">Food styling</em> není vlastně vaření, ale patří mezi gastronomické výrazy které, zatím nemají český ekvivalent. <em xml:lang="en">Food stylist</em> umí kombinovat kuchařské umění, vědu a triky při tvorbě fotografií pro kuchařské knihy či marketing jídel a při točení gastronomických scén ve filmech.
  </desc>
  <p>
    Některé gastronomické slovníky uvádí <em xml:lang="en">food styling</em> v oddělení kuchyňské techniky, což je dosti nepřesné zařazení. V současné české <a href="gastronomie">gastronomii</a> se s tímto výrazem setkáte často i jako hosté. Pokusím se vám, jako studentům Hostovky, význam tohoto výrazu vysvětlit. Bohužel to ale nemůže být v kostce.
  </p>
  <p>
    <em xml:lang="en">Food styling</em> má své zásady, triky a finty. Není to ale ani tak technika, jako spíše dovednost neboli umění, které předpokládá určité <a href="know_how">know-how</a>. Možná se dá vyučovat, ale nedá se naučit. Buďto to ve vás je nebo na nějakou vážnou kariéru v oboru <em xml:lang="en">food styling</em> můžete zapomenout.
  </p>
  <section>
    <h xml:lang="en" id="dobry_foodstylist">
      Co znamená být dobrý food stylist
    </h>
    <desc>
      Není pochyb o tom, že by <em xml:lang="en">food stylist</em> měl mít znalosti kuchařských technik, a že by měl něco vědět o potravinách. Vyučený kuchař to ale být nemusí. <em xml:lang="en">Food stylist</em> se značně liší od takzvaného <em xml:lang="fr"><a href="garde_manger">garde mangera</a></em>.
    </desc>
    <p>
      Základní rozdíl mezi <em xml:lang="fr">garde manger</em> a <em xml:lang="en">food stylist</em> je, že <em xml:lang="fr">garde manger</em> pracuje s jedlými surovinami a jeho výtvory musí být nejenom jedlé a atraktivní, ale i chutné. Kdežto <em>food stylist</em> pracuje mnohdy se surovinami, které jsou nepoživatelné.
    </p>
    <p>
      <em xml:lang="en">Food stylist</em> musí umět vytvořit jídlo, jehož vzhled si získá uznání široké veřejnosti, a může si s tím hrát třeba i celý den. <em xml:lang="en">Food styling</em> je relativně dobře placené zaměstnání a schopný <em xml:lang="en">food stylist</em> si časem může vybudovat stabilní klientelu.
    </p>
    <p>
      Dnes může v Americe schopný <em xml:lang="en">food stylist</em> vydělat od $450 do $850 za den. Musím vás ale upozornit na to, že za celoživotní povolání to považovat nemůžete. Konkurence je veliká a dnů, kdy najdete uplatnění, moc nebude.
    </p>
    <h id="spoluprace_s_fotografem">
      Spolupráce s fotografem
    </h>
    <desc>
      <em xml:lang="en">Food stylist</em> nejčastěji pracuje s fotografem, který se na focení jídel specializuje. Ideálně by měl <em xml:lang="en">food stylist</em> mít alespoň základní představu o dnešním stylu a technikách fotografování jídel.
    </desc>
    <p>
      Současné fotografie jídel jsou zaměřeny na jídlo samotné. Nejsou zaměřené na „zátiší“ nebo na nádobí, na kterém je jídlo prezentované, ledaže je to účel.
    </p>
    <p>
      Problém v České republice je, že každý chce být mistrem ve všem. Dnešní fotograf, který se specializuje na fotografii jídel, by se měl zaměřit na potřebné techniky fotografování a <em xml:lang="en">food styling</em> by měl přenechat. Obdobně by se <em xml:lang="en">food stylist</em> neměl snažit nahrazovat profesionálního fotografa.
    </p>
    <h id="dalsi" var="inputvar-pribuzne_h">
      n/a
    </h>
    <desc>
      n/a
    </desc>
    <p var="inputvar-relation@var">
      Příbuzné články nejsou k dispozici
    </p>
    <ul var="doclist-stitek">
      <li>n/a
      </li>
    </ul>
    <p var="inputvar-taglist" class="taglist">
      n/a
    </p>
  </section>
</body>
