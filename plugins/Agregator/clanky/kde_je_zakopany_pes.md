
{xml:lang="cs" ns="https://www.hostovka.cz" class="docinfo linklist" data-source="http://2017.hostovka.cz/clanek.php?clanek=575.html" data-image="/files/preview/clanky/kde\_je\_zakopany_pes/general.jpg" data-type="article"}

{ctime="2011-08-23" mtime="2011-08-23" id="kde\_je\_zakopany\_pes" author="Michael Klíma" short="Kde je zakopaný pes" authorid="hostovka/michael\_klima"}

# Kde je zakopaný pes 

{kw="o čem se nemluví"}

Již jsem několikrát napsal, že v českých restauracích si nestěžuji, protože odpověď je vždy stejná, a sice že si u nich nikdo nestěžuje, a tak nakonec jsem to já, kdo by se měl omluvit za to, že jsem takový ignorant a nesofistikovaný host. Jsou ale případy, kdy by chtěli slyšet, co tedy bylo špatné a abych jim tedy řekl jak to dělat lépe. 

Moje názory jak dělat pohostinství dobře jsem vyjádřil nejméně v tisíci článků v odborném tisku, na stránkách www.cestovní –ruch.cz , www.hostovka.cz a kdysi na www.gastronews.cz (kde mé články již neuveřejňují). Ale bohužel, ti kteří by to měli číst to nečtou, a tak se na tom českém pohostinství, zejména na službách, za posledních 20 let nic moc nezměnilo. 

Nicméně některé restaurace hotely a dokonce i zprostředkovatelské či reservační služby předkládají hostům dotazníky, a žádají hosty o posouzení kvality služeb apod., neboli aby host udělal audit všeho, s čím byl spokojený a s čím né. V jednom hotelu dokonce měli formulář, ve kterém měl host napsat, co ze zařízení pokoje nefungovalo nebo, v jakém stavu ten pokoj shledal jako: 

  * Pokoj čistý 
  * Koupelna čistá 
  * Vana, sprcha či toaleta fungující 
  * Postele vyhovující 
  * Přípojka k internetu 
  * Psací stůl dostatečně velký 
  * Osvětlení dobré a fungující 

A ještě asi 15 bodů, které si bohužel již nepamatuji, ale pamatuji si, že jsem byl doslova znechucen. What a BS! 

Byli jsme před několika dny v Poděbradech. Na žádný čtyřhvězdičkový hotel jsem se přímo nemohl dovolat, a tak jsem si udělal reservaci přes reservační systém. What a faut pas! Já vím, že ty hvězdy na hotelech nic neříkají, ale žádný čtyř hvězdičkový hotel nebyl volný, a tak mi ta organizace udělala reservaci ve tříhvězdičkovém hotelu „Hotel Soudek“, NO COOMENTS! Nu a po návrtu domů jsem obdržel přiložený e-mail : Dobrý den, 

děkujeme, že jste si pro rezervaci Vašeho ubytování v hotelu "Hotel Soudek" v období 19.08.2011 - 21.08.2011 vybrali rezervační službu Hotel.cz. V rámci zlepšování kvality našich služeb bychom Vás rádi požádali o vyplnění jednoduchého dotazníku, ve kterém můžete vyplnit vaše hodnocení kvalit a služeb hotelu a kde můžete oznámit případné nedostatky. 

Po úspěšném odeslání hodnocení od nás emailem obdržíte slevový kupón v hodnotě 100,- Kč na lázeňský nebo wellness pobyt z nabídky na stránkách www.SPA.cz. Kupony nelze sčítat, ani za ně požadovat finanční náhradu. (Jak lákavé).Tento dotazník naleznete na adrese: 

Pokud jste byli v hotelu ubytování, ale nemáte čas na vyplnění dotazníku, kliknětě prosím na následující odkaz:http://www.hotel.cz/client/was-there/282535/?code=511931/. Vyplněním dotazníku pomůžete ostatním návštěvníkům serveru lépe se orientovat v nabídce hotelů. 

Já se obávám, že je stále ještě hodně lidí, kteří internet nemají a o jejich hodnocení přichází, ale budiž. 

Já jsem se na ten dotazník sice podíval, a netajím se tím, že pokud se týká pohostinství si stěžuji na každého a na všechno, ale ten dotazník bych nevyplňoval, protože jsem konzultant v oboru pohostinství a myslím si že vím co hostu za jeho peníze patří, a za nějaký audit by mě museli zaplatit. 

Opravte mě, pokud se mýlím, ale z praxe vím, že je celá řada chronických stěžovatelů, kteří o nějakých hvězdičkách nic nevědí a kteří spí v hotelu v tom nejlepším případě jednou za rok o dovolené a kteří tudíž vlastně ani nevědí, co jim za jejich peníze patří a tak bych jenom rád věděl, jakým přínosem jejich hodnocení pro daný hotel může být. 

Nakonec ani několikaleté zaměstnání v oboru pohostinství ještě není zárukou dostatečných odborných znalostí. Na hotelové škole v Americe, na které jsem několik let vyučoval, jsem často mým studentům dával otázku: „Kdo je lepším znalcem pohostinství, je to kuchař který posledních deset let pracuje v jedné a té samé kuchyni a do žádné jiné restaurace nechodí a v žádném pořádném hotelu nikdy nespal, nebo je to obchodní cestující který si neumí uvařit ani čaj, ale kerný po dva nebo tři roky spí pokaždé v jiné posteli a jí jak dobrá či špatná jídla. A to nemluvím o sofistikovaných hostech kteří již několikrát byli v zahraničí, takže mají možnost srovnání. Co vy na to? 

{id="dalsi" var="inputvar-pribuzne_h"}

## n/a 

n/a 

{var="inputvar-relation@var"}

Příbuzné články nejsou k dispozici 

{var="doclist-stitek"}

  * n/a 

{var="inputvar-taglist" class="taglist"}

n/a

