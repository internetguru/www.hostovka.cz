<?xml version="1.0" encoding="utf-8"?>
<body xml:lang="cs" ns="https://www.hostovka.cz" class="docinfo linklist" data-source="http://2017.hostovka.cz/clanek.php?clanek=178.html" data-image="files/preview/clanky/barding_house/general.jpg" data-type="article">
  <h ctime="2006-09-22" mtime="2006-09-22" id="boarding_house" author="Michael Klíma" short="Boarding house">Boarding house – ubytování v privátních domech</h>
  <desc kw="ubytování, Amerika, Anglie"><em xml:lang="en">Boarding house</em> znamená ubytování v privátních domech. Někdy to je na delší dobu, dokonce i na několik let, něco podobného jako u nás podnájem.</desc>
  <p>Ve Spojených státech se <em xml:lang="en">boarding house</em> kdysi nazýval jako <em xml:lang="en">rooming house</em> nebo také jako <em xml:lang="en">lodging house</em>. Všechny tyto výrazy v Americe (v původním poslání) ale upadají v zapomenutí. Jsou původem z Anglie, kde se dodnes běžné používají.</p>
  <p>Koupelny či umývárny byly společné, stejně tak jako toalety. Společné bylo i stravování. což byla ve většině případů jen snídaně, ale mnohdy i oběd nebo i celodenní strava.</p>
  <p>V Anglii tyto domy většinou spravovaly ženy (anglicky <em xml:lang="en">boarding ladies</em>). Ty ve většině případů při delší době ubytování poskytovaly i praní prádla, což bývalo i u nás součástí podnájmu. Podobně se některým našim podnájmům tehdy říkalo „s mýdlem“, což ale mělo i jiný význam, který tady popisovat nemohu.</p>
  <p>V privátních domech se jedlo ve společné jídelně a jídlo se podávalo na mísách takzvaným rodinným způsobem (anglicky <em xml:lang="en">family style</em>). Mísy se pokládaly doprostřed stolu, ze kterých si hosté brali jídla sami. Tento způsob se zachoval v některých amerických restauracích dodnes a používá se většinou při svatbách nebo podobných rodinných příležitostech.</p>
  <p>Privátní domy se v Anglii zachovaly dodnes, i když se poněkud zmodernizovaly. Dá se říci, že u některých lidí jsou stále ještě oblíbené. V Americe se dnes pod názvem <em xml:lang="en">bording houses</em> většinou rozumí ubytovny pro studenty, kde je jim mimo ubytování a stravování věnována pečovatelská péče podobně jako na našich internátech.</p>
  <section>
    <h id="ubytovani_bb">Ubytování B&amp;B</h>
    <desc>Tento typ ubytování byl nahrazen <em xml:lang="en">B&amp;B</em>. To je zkratka pro <em xml:lang="en">bed and breakfast</em> (postel a snídaně), což poněkud přesněji vyjadřuje jejich poslání.</desc>
    <p>Ubytování se nabízí v různých kategoriích – od těch nejjednodušších až po ty luxusní, které jsou mnohdy dražší než hotely. Tento typ ubytování je oblíben u rodin s dětmi, protože mají jakési soukromí, na rozdíl od typického hotelového života.</p>
    <p>Na Havaji, kde je ubytování relativně drahé, je tento způsob oblíbený u pracovníků v hotelích a u sezónních pracovníků. Koncept <em xml:lang="en">B&amp;B</em> nebo ekvivalent britských <em xml:lang="en">boarding houses</em>, je rozšířený po celém světě (i když mnohdy pod jiným názvem).</p>
    <h id="ve_svete">Privátní domy ve světě</h>
    <desc>Například japonské <em xml:lang="ja">minshuku</em>, jsou téměř stejné jako jiné <em xml:lang="en">B&amp;B</em>, ale vyznačují se pověstnou až chorobnou péčí o čistotu a hygienu.</desc>
    <p>Oproti tomu v Česku v té porevoluční euforii a při nedostatku ubytování (hlavně v Praze) lidem prošlo všechno možné. Lidé, kteří nikdy v žádném <em xml:lang="en">B&amp;B</em> nebyli a nikdy nespali v žádném pořádném hotelu v zahraničí, šířili do světa naši představu o kultuře bydlení.</p>
    <p>Někteří sice nevěděli, co jejich hostům za jejich peníze patří, ala na druhou stranu na výpadovkách na Německo jste se setkali (a možná ještě setkáte), že za příplatek dostanete k snídani ještě masáž. V takovém případě by měli mít na domě buď červenou lucernu anebo k tomu <em xml:lang="en">B&amp;B</em> přidat ještě jedno B nebo ještě lépe P (pro německý <em xml:lang="de">Puff</em>).</p>
    <p>Já vím, že by mě hned někdo mohl napadnout, že urážím Čechy, a tak musím dodat, že byly a jsou výjimky. Jako studentům Hostovky jsem vám o tom ale musel napsat.</p>
    <h id="dalsi" var="inputvar-pribuzne_h">n/a</h>
    <desc>n/a</desc>
    <p var="inputvar-relation@var">Příbuzné články nejsou k dispozici</p>
  </section>
</body>