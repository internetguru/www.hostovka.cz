
{xml:lang="cs" ns="https://www.hostovka.cz" class="docinfo linklist" data-source="http://2017.hostovka.cz/clanek.php?clanek=93.html" data-og-image="/files/preview/clanky/valet_parking/general.jpg" data-og-type="article"}

{id="valet\_parking" ctime="2005-11-03" author="Michael Klíma" short="Valet parking" authorid="hostovka/michael\_klima"}

# Valet parking

{kw="restaurace a servis"}

Valet v angličtině znamená sluha nebo komorník. Valet parking v pohostinství je parkování vašeho vozu zaměstnancem hotelu nebo restaurace.

Jak se tomu valet parking říká česky to nevím, ale jak Čechy znám, tak se určitě někdo najde kdo s nějakým českým názvem přijde.

Tento způsob parkování oceníte v místech kde parkoviště je vzdálené nebo kde parkování je obtížné, a nebo i tam kde se vás snaží rozmazlit jako je tomu v některých luxusních restauracích nebo hotelích. Já tomuto parkování dávám také přednost protože si nemusím pamatovat kde jsem mé auto zaparkoval.

Někde vám totiž ani nedovolí abyste si váš vůz zaparkovali sami, protože přístup do garáže je tak těsný, že pokud byste tam uvázli, tak narušíte provoz na několik hodin.

Někteří tito valet parking v Americe ale vědí co dělají, Já jim říkám baleťáci protože kolem těch aut přímo baletí.

Dělá to kde kdo, ale většinou to jsou mladí kluci, pro které je to více méně zábava a potěšení. Nemáte ponětí v kolika cadilacích, mercedesech, jaguárech a Rols Royces se každý den v některé luxusní restauraci svezou, a při tom za to dostanou zaplaceno.

Nemáte také ponětí jak lukrativní zaměstnání to může být. Přestože toto parkování není nic laciného (v jednom českém hotelu 350 Kč,) tak navíc každý host cítí jakousi morální povinnost dát tomu baleťákovi přiměřený tip. Takový tip (To insure promptness) se v Americe pohybuje od  _{var="1"}_ do  _{var="5"}_, takže si kolikrát říkám, že jsem ve špatném byznyse. A to nemluvím o drobných, které pokud nekouříte máte v popelníku, a který vám při té příležitosti každý baleťák rád vyčistí.

Někdy vám, jako se to stalo mě, uklidí i sluneční brýle které zpravidla necháte v autě někde válet. Šikovný baleťák vám eventuálně uklidí i jiné cennosti které když vám pak to auto přiveze okamžitě nezjistíte a když to zjistíte druhý den tak si můžete jít stěžovat nejvýše na lampárnu na horním nádraží. Tito baleťáci jsou ale někdy divoši. Jezdí s těmi auty jako na nějakém závodišti, a tak se nemůžete divit, že vám to občas trochu odřou, ale to už patří k tomu luxusu. V té rychlosti se ale také nemůžete divit, že občas cigaretou, která jim upadne, propálí vaše fungl nové potahy, ale to, pokud jste kuřák většinou vezmete na sebe.

Teď mi ale řeknete, že baleťáky v Česku všude ještě nemáte, ale věřte mi že dříve nebo později to bude i u vás běžné protože i když se to zdá být nemožné, tak těch aut v Česku bude přibývat, a vstupem do Evropského společenství takové valet parking bude samozřejmostí, lépe řečeno nutností.

To jak jsem Vám ty baleťáky popsal výše již ale není pravda, čo bolo to bolo. Jak asi víte tak v Americe soudí každý každého, a tak došlo i na ty baleťáky.

Díky nesčíslným soudním procesům, které většina restaurací měla, vznikly speciální profesionální firmy které se na parkování specializují. Tyto firmy jsou pojištěné proti všemu možnému včetně krádeží v autech a z baleťátství se stala profese ku které musíte mít nejenom řidičský průkaz s čistým štítem, ale i certifikaci neboli zkoušky.

To je ale proč vám o tom píši. Vstupem do Evropského společenství bude v průmyslu pohostinství a cestovního ruchu více takových profesí ku kterým budou potřeba nejenom znalosti, ale bohužel i nějaký glejt.

Na našich hotelových školách se baleťactví neučí, ale myslím si, že dříve nebo později se najde organizace která se bude zabývat kurzy pro všechny profese které s průmyslem pohostinství a cestovního ruchu souvisí takže může dojít ku vzniku svazu českých baleťáků.

