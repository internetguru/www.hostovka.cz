
{xml:lang="cs" ns="https://www.hostovka.cz" class="docinfo linklist" data-source="http://2017.hostovka.cz/clanek.php?clanek=354.html" data-image="/files/preview/clanky/shrimp\_de\_jonghe/general.jpg" data-type="article"}

{id="shrimp\_de\_jonghe" ctime="2008-07-17" author="Michael Klíma" short="Shrimp de Jonghe" authorid="hostovka/michael_klima"}

# Shrimp de Jonghe

<!-- generated attribute kw by user_udpatekw.sh on 2019-03-13, do not edit -->

{kw="jídla a jídelní lístky"}

Shrimp de Jonghe je specialita Chicaga kde to jídlo vzniklo, ale dnes je populární po celé Americe a objevuje se i na jídelních lístcích mnoha restaurací po celém světě.

Původní recept údajně vytvořil belgický imigrant Emil Zehr který přijel do Chicaga pracovat v restauraci hotelu De Jonghe která byla od května do listopadu 1893 otevřená na na výstavě World's Columbian Exposition (výstava na oslavu Krištofa Colomba).

Já jsem ten recept objevil až po mém příchodu do Chicaga v roce 1968, a vy si asi řeknete, že je to chucpa, ale já musím říci že ten recept, jako většina světoznámých receptů, byl tak jednoduchý, že kdybych býval byl v Chicagu v době té výstavy, tak jsem ten recept určitě vytvořil já.

Jak víte, tak na těchto stránkách recepty nikomu nedávám, ale Shrimp de Jonghe žádný recept není a ani ho nepotřebujete protože to ve skutečnosti není ani vaření a tak stačí když vám ho jen tak v kostce popíši.

Jsou to vařené, loupané krevetky (na velikosti ani tak moc nezáleží), které jsou rozloženy ta toast z bílého chleba v graténce anglicky zvané shirred egg dish, které se pokryjí speciálním Shrimp de Jonghe máslem a po podlití bílým vínem se zapékají v troubě nebo pod salamandrem.

Je to takové mé typické jídlo kterým já říkám "šup sem, šup tam" které pokud máte recept na to máslo je také "idiot proof", neboli že je schopen ho udělat i každý uličník (nevyučený kuchař z ulice).

Já žádný originální recept nevylepšuji protože to není košer, ale tady jsem udělal výjimku a sice že místo toastu používám malé krutonky, což má svůj důvod který vám ale prozradit nemohu.

Shrimp de Jonghe se může podávat jako předkrm nebo jako hlavní chod podle množství nebo velikosti krevetek.

Je to také jídlo které nepotřebuje žádnou ozdobu protože je ozdobou samo o sobě.

Jediné co k tomu můžete přidat je citrón ale ne nějaký "terč" jak je v česku zvykem, ale nejméně oosminku aby se ta šťáva dala vymačkat.

Také ta graténka (shirred egg dish) by měla být bílá porcelánová, ale já bohužel doma jinou než nerezovou nemám.

Vy se s tím doma asi dělat nebudete, ale během několika dnů, jakmile dodělají testy, budete moci tuto lahůdku ochutnat v restauraci STEAKGRILL v Račiněvsi.

