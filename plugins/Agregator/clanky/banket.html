<?xml version="1.0" encoding="utf-8"?>
<body xml:lang="cs" ns="https://www.hostovka.cz" class="docinfo linklist" data-source="http://2017.hostovka.cz/clanek.php?clanek=365.html" data-image="files/preview/clanky/banket/general.jpg" data-type="article" lang="cs">
  <h ctime="2008-10-23" mtime="2018-12-06" data-top="989" id="banket" author="Michael Klíma" short="Banket">
    Význam slova banket a banketní
  </h>
  <desc kw="gastronomie, banket">
    Banket je jeden z nejvíce (nesprávně) používaných výrazů. Pochází ze slova lavice <em>(francouzsky la banc)</em>, na které se při společných večeřích kdysi sedávalo. Banketem dnes označujeme společné stolování při mimořádných, oficiálních nebo slavnostních příležitostech <em>(anglicky party)</em>.
  </desc>
  <p>
    Oproti koktejlu, který se může podávat vestoje, sedí hosté při banketu na židlích, lavicích nebo případně na zemi na polštářích (v jiných kulturách stolování). Slovo banket dalo vznik řadě odvozeninám, například:
  </p>
  <ul>
    <li>banketní (cateringové) oddělení,
    </li>
    <li>banketní kuchyně,
    </li>
    <li>banketní jídelní lístek,
    </li>
    <li>banketní příbor,
    </li>
    <li>banketní zařízení a
    </li>
    <li>jiným odvozeným názvům, například banketky.
    </li>
  </ul>
  <section>
    <h id="banket_pohledem_restaurace">
      Banket pohledem restaurace
    </h>
    <desc>
      Pro potřebu kuchyně se bankety od ostatních akcí liší hlavně jídelními lístky a jídly samotnými. Každé jídlo se totiž pro bankety nehodí, což si mnohdy hosté (osoby, které banket objednávají) neuvědomují. Banketní servis (obsluha) se také podstatně liší od ostatních způsobů servisu. To se ale na všech odborných a hotelových školách nejspíše nevyučuje.
    </desc>
    <p>
      V banketním servisu se projevil hlavně moderní požadavek na rychlost a jednoduchost. Dávno jsou pryč doby, kdy se jídlo zdlouhavě podávalo ze stříbrných mís u banketních tabulí, kde na něj kdekdo kýchal a prskal. Dnes takový servis neuvidíte už ani na oficiálních státních banketech v Bílém domě. Místo banketních tabulí se dnes nejčastěji setkáme s kulatými banketními stoly zpravidla pro 10 osob.
    </p>
    <p>
      Se servisem z mís se dnes ještě setkáte při servisu v takzvaném „rodinném stylu“ <em>(anglicky family style)</em> používaném kdysi v penzionech <em>(anglicky bording houses)</em> a v levnějších restauracích při mimořádných příležitostech. V ostatních případech se jídlo podává na talířích.
    </p>
    <p>
      Jídla podávaná přímo na talířích mají tu výhodu, že se jich se nedotýká nikdo jiný než kuchař. Nebudu zde popisovat, jak takový servis probíhá při banketech pro jeden, dva anebo i více tisíců osob, ale mohu konstatovat, že je to jediné řešení.
    </p>
    <h id="banket_pohledem_hosta">
      Banket pohledem hosta
    </h>
    <desc>
      Jako studenti Hostovky byste měli vědět, jak si takový banket objednat a co můžete za své peníze očekávat. Také byste měli vědět, jak se při takovém banketu chovat, což není mnohdy tak jednoduché, jak se na první pohled zdá.
    </desc>
    <p>
      Banket se od běžné akce mnohdy liší také požadovaným kodexem oblékání <em>(anglicky dress code)</em>. Pro pány je to smoking <em>(anglicky black tie)</em> a pro dámy večerní róba <em>(anglicky evening dress)</em>. To je však jen začátek…
    </p>
    <section>
      <h id="vyber_vhodneho_menu">
        Výběr vhodného menu
      </h>
      <desc>
        Vše začíná jídelním lístkem. Ve většině případů cateringový (neboli banketní) jídelní lístek nabízí několik variant předem stanovených menu. Ty se liší nejenom kombinací jídel a nápojů, ale i cenou. Při rozhodování je třeba vzít v úvahu celou řadu faktorů.
      </desc>
      <ul>
        <li>Pověst podniku,
        </li>
        <li>rozpočet,
        </li>
        <li>počet účastníků,
        </li>
        <li>vhodný den a datum,
        </li>
        <li>přístupnost,
        </li>
        <li>parkování,
        </li>
        <li>
          <a href="doplnky">nabízené doplňky</a> a
        </li>
        <li>celou řadu dalších maličkostí.
        </li>
      </ul>
      <h id="vyber_menu_pro_vetsi_udalosti">
        Výběr menu pro větší události
      </h>
      <desc>
        Výběr menu pro větší akce je téměř ve všech případech svěřen jedné nebo dvěma osobám, pro které je to velice zodpovědný úkol. Při svatbách jsou to zpravidla svatebčané, což není zrovna to nejlepší řešení. V mnoha případech je to totiž pro svatebčany první velká společenská akce, které se účastní.
      </desc>
      <p>
        Při větších akcích je hlavním ukazatelem především cena. Dalším požadavkem je uspokojit chutě všech stolujících. Tudíž by vhodné menu měl vybírat někdo, kdo má o jídle a nápojích nějaké znalosti, a kdo ví, která jídla nejspíše uspokojí většinu stolovníků. Volba menu pro lidi, u kterých známe preference v jídlech (příbuzní, rodinní příslušníci, spolupracovníci), není již tak těžký úkol.
      </p>
      <p>
        Při výběru menu pro stovky a tisíce lidí je nejlepší si nechat poradit od odborníků. To jsou zpravidla pracovníci cateringového oddělení podniku, ve kterém akci objednáváte.
      </p>
      <ul var="doclist-stitek">
        <li>n/a
        </li>
      </ul>
      <p var="inputvar-taglist" class="taglist">
        n/a
      </p>
    </section>
    <h id="dalsi" var="inputvar-pribuzne_h">
      n/a
    </h>
    <desc>
      n/a
    </desc>
    <p var="inputvar-relation@var">
      Příbuzné články nejsou k dispozici
    </p>
    <ul var="doclist-stitek">
      <li>n/a
      </li>
    </ul>
    <p var="inputvar-taglist" class="taglist">
      n/a
    </p>
  </section>
</body>