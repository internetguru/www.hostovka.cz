<?xml version="1.0" encoding="utf-8"?>
<body xml:lang="cs" ns="https://www.hostovka.cz" class="docinfo linklist" data-source="http://2017.hostovka.cz/clanek.php?clanek=148.html" data-image="/files/preview/clanky/jahody/general.jpg" data-type="article" lang="cs">
  <h ctime="2006-04-21" mtime="2006-04-21" id="jahody" author="Michael Klíma" short="Jahody" authorid="hostovka/michael_klima">
    Jahody
  </h>
  <desc kw="jídla a jídelní lístky">
    Jahody jsou jeden druh ovoce které nikdo nikdy neodmítne a které jak se zdá jsou celý rok populární, nicméně nejpopulárnější jsou jahody lesní.
  </desc>
  <p>
    Já ale teď žiji v Kalifornii, kde sice lesní jahody nemáme, ale máme zde jahody které já považuji za nejlepší na světě.
  </p>
  <p>
    Teď právě začíná sezona takže kolem sebe nevidíte nic než lány polí s ohnutými zády mexických sběračů.
  </p>
  <p>
    Většina těch jahod se ještě ten den dostane do supermarketů a do obchodů s ovocem, takže čerstvější ty jahody již nemohou být, leda že si je natrháte sami, což je také možné, ale pak ty záda bolí vás.
  </p>
  <dl class="figure">
    <dt>
      <img src="http://2017.hostovka.cz/soubor/21-04-06-2.JPG" alt="bedýnka jahod"/>
    </dt>
    <dd>
      bedýnka jahod
    </dd>
  </dl>
  <p>
    Některé ty zdejší jahody jsou skutečně veliké, ale jestli chcete dát na slovo znalce, tak vybírejte raději ty střední, které jsou dobře dozrálé.
  </p>
  <p>
    Jahody stačí jen opláchnout, vykrojit stonky, pocukrovat, případně k nim přidat trochu smetany nebo šlehačky, ale existuje nekonečná řada receptů na přípravu čerstvých jahod o přípravcích z jahod ani nemluvě.
  </p>
  <p>
    Já jak víte, tak se o recepty již s nikým nedělím, ale dal jsem ty recepty panu Honzajkovi s Motorestu Grill a tak se musím se studenty Hostovky také podělit.
  </p>
  <p>
    Přikládám vám dva recepty které já považuji za nejlepší.
  </p>
  <section>
    <h id="jahody_romanoff_zemljanika_po_romanovski">
      Jahody Romanoff (Zemljanika Po Romanovski)
    </h>
    <desc>
      Receptů na Jahody Romanoff je několik a jsem přesvědčen, že i v Česku se okamžitě najde několik kuchařů kteří přiložený recept "vylepší" ale věřte mi, že se na něm vylepšovat nic nemusí.
    </desc>
    <p>
      V jednoduchosti je genialita, a recept na jahody Romanoff, je tak jednoduchý, že se až divím, že jsem ho nevynašel já, je toho důkazem.
    </p>
    <p>
      O původu tohoto receptu je několik teorií, ale podle mě nejvěrohodnější je že myšlenka smíchat jahody s cukrem, pomerančovým likérem a šlehačku je z hlavy Antoine Carema (1784-1833) který byl autorem i několika jiných desertů pro stůl ruského cara Nikolaje I. a několika jiných členů rodu Romanovů.
    </p>
    <p>
      Pro původní Carémův recept je charakteristické, je pomerančový likér jako je Grand Marnier, Coitreau, Triple Sec a Curacao.
    </p>
    <p>
      Když likér nepřidáte, tak ty jahody jsou stejně dobré, ale není to již ono.
    </p>
    <dl class="figure">
      <dt>
        <img src="http://2017.hostovka.cz/soubor/21-04-06-3.JPG" alt="suroviny"/>
      </dt>
      <dd>
        suroviny
      </dd>
    </dl>
    <p>
      Já jsem přesvědčen, že Carême nepoužil šlehačku ze spreje, ale já si to trochu usnadnil.
    </p>
    <dl class="figure">
      <dt>
        <img src="http://2017.hostovka.cz/soubor/21-04-06-4.JPG" alt="jahody na váze"/>
      </dt>
      <dd>
        jahody na váze
      </dd>
    </dl>
    <p>
      Pokud si ty jahody děláte pro sebe doma, tak je vážit nemusíte, ale v restauraci bych se jich mělo podávat asi 100 gramů na porci.
    </p>
    <dl class="figure">
      <dt>
        <img src="http://2017.hostovka.cz/soubor/21-04-06-5.JPG" alt="nakrájené jahody v misce"/>
      </dt>
      <dd>
        nakrájené jahody v misce
      </dd>
    </dl>
    <p>
      Jahody můžeme upravovat přímo u stolu. V tom případě oprané a rozpůlené, případně rozčtvrcené jahody dáme do vhodné misky, přidáme práškový cukru a pomerančový likér.
    </p>
    <dl class="figure">
      <dt>
        <img src="http://2017.hostovka.cz/soubor/21-04-06-6.JPG" alt="polívání jahod likérem"/>
      </dt>
      <dd>
        polívání jahod likérem
      </dd>
    </dl>
    <p>
      Toho likéru nedáváme moc aby nepřehlušoval. Jedna lžíce stačí.
    </p>
    <dl class="figure">
      <dt>
        <img src="http://2017.hostovka.cz/soubor/21-04-06-7.JPG" alt="přidání smetany"/>
      </dt>
      <dd>
        přidání smetany
      </dd>
    </dl>
    <p>
      Potom přidáme hustou smetanu nebo šlehačku a vše opatrně promícháme.
    </p>
    <p>
      Tajemství úspěchu je nedělat více než 2 porce najednou a ty jahody dlouho nemíchat.
    </p>
    <dl class="figure">
      <dt>
        <img src="http://2017.hostovka.cz/soubor/21-04-06-8.JPG" alt="hotové jahody ve sklenici"/>
      </dt>
      <dd>
        hotové jahody ve sklenici
      </dd>
    </dl>
    <p>
      Nakonec zamíchané jahody dáme do vhodné sklenice, ozdobíme růžičkou šlehačky a celou jahodou.
    </p>
    <h id="strawberries_foster">
      Strawberries Foster
    </h>
    <desc>
      Jahody Foster se také mohou připravovat u stolu ale jsou odlišné v tom, že se podávají teplé.
    </desc>
    <p>
      Na jednu porci budeme potřebovat asi 100 gramu očištěných čerstvých jahod, 1 lžíci másla, 2 lžíce cukru (pokud možno hnědého, 2 lžice macademia ořechů, ½ lžičky mleté skořice, 1/8 mletého muškátového oříšku, 1 lžíci jahodového likéru, ½ lžíce rumu, 1 porci vanilkové zmrzliny.
    </p>
    <section>
      <h id="postup">
        Postup
      </h>
      <desc>
        V dostatečně velké pánvi rozpustíme máslo. Přidáme hnědý cukr a umícháme do hladka. Přidáme oříšky, skořici a muškátový oříšek. Vaříme do hladka. Přidáme jahody a krátce povaříme. Jahody sundáme z ohně, přidáme jahodový likér a rum. Pánev přihneme ku plameni a necháme vznítit. Hořící jahody rychle pomícháme a přidáme na zmrzlinu kterou jsme si předem připravili.
      </desc>
      <ul var="doclist-stitek">
        <li>n/a
        </li>
      </ul>
      <p var="inputvar-taglist" class="taglist">
        n/a
      </p>
    </section>
    <h id="dalsi" var="inputvar-pribuzne_h">
      n/a
    </h>
    <desc>
      n/a
    </desc>
    <p var="inputvar-relation@var">
      Příbuzné články nejsou k dispozici
    </p>
    <ul var="doclist-stitek">
      <li>n/a
      </li>
    </ul>
    <p var="inputvar-taglist" class="taglist">
      n/a
    </p>
  </section>
</body>