
{xml:lang="cs" ns="https://www.hostovka.cz" class="docinfo linklist" data-source="http://2017.hostovka.cz/clanek.php?clanek=439.html" data-image="/files/preview/clanky/bonovaci_kniha/general.jpg" data-type="article"}

{ctime="2009-05-20" mtime="2020-04-30" data-top="907" id="ucetnictvi" short="Účetnictví" author="Michael Klíma"}

# Účetnictví v pohostinství 

{kw="pohostinství, management"}

Nejsem příliš zběhlý v historii účetnictví, ale vím, že účetnictví je staré více než 5.000 let. Také vím, že je to (zjednodušeně řečeno) evidence toho, co komu patří. 

{class="example"}

Eminentní zájem mít evidenci o tom, co komu patří, má stát. Ten musí dostat své, ať se děje, co se děje. V Česku se to asi neděje, ale v Americe neodborným managementem, obchodem v obchodě, rozkrádáním, šizením podnikatelů ze strany zaměstnanců a zkreslenými údaji o tržbách uniká státu podle odhadů zhruba asi 18 až 22 % na daních. 

Spolu s účetnictvím se vyvíjely techniky kontrol. S technikami kontrol se vyvíjely i techniky, jak tyto kontroly oblafnout. Historicky je známo, že ještě dříve, než se státní orgány naučily, jak nové techniky uplatňovat, tak techniky, jak je oblafnout, byly už používány v plné míře. 

Již jsem se několikrát zmínil o tom, že nerozumím ničemu jiném než pohostinství. Nepovažuji to ale za handicap. Pohostinství je totiž jeden z oborů národního hospodářství, který se dá jen velmi těžko kontrolovat. To je asi důvod, proč se nikdo z vládních orgánů (nejenom v Česku) kontrolou v pohostinství nechce zabývat. Přitom ale bez kontroly se profesionální pohostinství provozovat nedá. Mohu vám říci, že jsem měl vždy pověst „dobrého hospodáře na svém pracovišti“, a to jen díky tomu, že věřím na kontrolu hospodaření. 

Základními údaji při hospodaření v pohostinství jsou nákup a tržby a konečným údajem je čistý zisk. Když se to řekne laicky, tak stát nemá zájem jen na čistém zisku, ze kterého eventuálně, když to dobře dopadne, dostane daň. 

{id="druhy_kontrol"}

## Druhy kontrol 

Dobře vedený stát má zájem o to, aby jeho zisk byl největší, a aby se na něm nikdo nepřiživoval. Tudíž dobře vedený stát má zájem na kontrole hospodaření a na tvorbě maximálních zisků. 

Kontrola v pohostinství je ale v zásadě dvojí: 

  1. jedna je pro vrchnost neboli pro úřady, což je kontrola oficiální a 
  2. druhá je vnitropodniková, určená pro majitele podniku. 

My bychom se měli zajímat o tu druhou formu kontroly, a to je ta kontrola vnitropodniková. 

{id="bonovaci_kniha" short="Bonovací kniha"}

## Vnitropodniková kontrola a bonovací kniha 

Předmětem diskuze je bonovací kniha. No, já nevím, ale pokud finanční úřad považuje bonovací knihu za věrohodný doklad, tak si myslím, že jsou velice naivní. 

{class="example"}

Já vás to učit nemohu, ale způsobů machinací s bonovací knihou je celá řada. Pochybuji, že je inspektoři finančního úřadu znají všechny. V zásadě je třeba odhadnout, kdo chce koho oblafnout. 

Provozovatel pohostinství, který má zájem kontrolovat zaměstnance, má podle jednoho mého přikázání, které říká „nikomu nevěř, a to ani sobě“, musí mít mimo bonovací knihy ještě nějaký další systém kontroly. Jak jsem ale řekl již úvodem, tak přijít s něčím, co skutečně plní funkci kontroly, je velice těžké. 

{id="koralkovy_system"}

## Korálkový systém a další typy kontrol 

Kdysi k oblafnutí berňáku, používaly některé restaurace (a hlavně výčepy) takzvaný „korálkový systém“. Tento systém spočíval v tom, že každý číšník „vyfasoval“ určitý počet korálků, kterými „platil“ ve výčepu. Večer hospodský spočítal rozdíl a podle toho od číšníka zkasíroval tržbu. 

Korálky měly různé barvy, takže například pivo byl kulatý korálek červený, malé pivo mělo čtverhranný korálek žlutý, jinou barvu mělo černé pivo apod. Byl to velice běžný a jednoduchý systém, podle kterého denní tržbu znal jen restauratér a nikdo jiný. 

Podobných systémů bylo několik, jako například čárkování. Žádný z nich nebyl perfektní, protože se daly všelijakými způsoby obcházet. Dnes se ale zdá, že nejlepší systém je kontrolní pokladna s fiskální pamětí. Byli byste ale hodně naivní, pokud byste si mysleli, že ani ta se oblafnout nedá. 

{id="dalsi" var="inputvar-pribuzne_h"}

## n/a 

n/a 

{var="inputvar-relation@var"}

Příbuzné články nejsou k dispozici 

{var="doclist-stitek"}

  * n/a 

{var="inputvar-taglist" class="taglist"}

n/a

