<?xml version="1.0" encoding="utf-8"?>
<body xml:lang="cs" ns="https://www.hostovka.cz" class="docinfo linklist" data-source="http://2017.hostovka.cz/clanek.php?clanek=589.html" data-image="/files/preview/clanky/service_charge/general.jpg" data-type="article">
  <h ctime="2011-09-29" mtime="2011-09-29" data-top="963" id="service_charge" author="Michael Klíma" short="Service charge" authorid="hostovka/michael_klima">
    Service charge
  </h>
  <desc kw="restaurace a servis">
    V oddělení otázek mi jeden čtenář položil velice zajímavou otázku co je servis charge, kterou se zabývají odborníci v pohostinství téměř na celém světě, a kterou se ještě nikomu nepodařilo vyřešit.
  </desc>
  <p>
    Zaprvé si musíme říci, co „service charge“ vlastně je. Podle mě service charge, je jen jiné označení jakési mimořádné odměny za služby, jako je například obslužné, bakšiš, tuzér, všimné, diškrece či dýško, nebo spropitné, německy Tringgeld, francouzsky purboir, nebo rusky na čaj, ale i ten americký TIP, jehož význam neznají ani někteří Američané a který znamená: „To insure prompt service“.
  </p>
  <p>
    Všechno je to o penězích, neboli všechno se to točí kolem nepovinné odměny za servis, lépe řečeno za dobře vykonaný servis, nebo kvalitu poskytnuté služby, která se ničím jiným než penězi nedá ani vyjádřit. Není třeba zdůrazňovat že jsou odvětví, ve kterých lidé odvádějí perfektní práci a perfektní služby, a v těchto odvětvích je to odměněno více méně odpovídající mzdou. Jsou ale odvětví národního hospodářství, jako například pohostinství a cestovní ruch, ve kterém přes velké snahy, se zatím nikomu nepodařilo jednotlivé práce a služby odhodnotit odpovídající odměnou. A to je také proč se pohostinství a cestovní ruch se staly útočištěm všech lidí, u kterých se jejich znalosti, vědomosti nebo dovednosti nedají ničím měřit a kteří různými způsoby včetně service charge „ si na své přijdou“.
  </p>
  <p>
    Nějaký zákon který by něco takového jako service charge reguloval neexistuje.
  </p>
  <p>
    Připočítávání obslužného není ani neslušné ani nelegální.
  </p>
  <p>
    Jestli musí být servis započítán v ceně pokrmů, nebo jestli může být na lístku uveden zvlášť, a také zvlášť účtován, je otázka psychologie, tvorby jídelních lístků, kalkulací.
  </p>
  <p>
    Podnikání v pohostinství, je soustavná činnost prováděná samostatně podnikatelem vlastním jménem a na vlastní odpovědnost za účelem dosažení zisku. Nevím proč to tedy nikdo nechce říci nahlas - jako by peníze byly něco špinavého - a sice, že hlavním motivem podnikání v pohostinství jsou peníze, neboli zasloužený zisk!
  </p>
  <p>
    Mimo stanoveného lvího podílu státu ve formě DPH, si restaurace může ke svým nákladům, ve kterých by měl již mít náklady na servis, připočítat tak zvanou marži, (podle pana Pohlreicha jakoukoliv) která není nikým a ničím stanovena. Chytrý restauratér v této marži má eventuálně započtenu i položku ze které odměňuje zaměstnance kteří vykonávají svoji práci lépe než ti druzí, a tuto skutečnost na jídelním nebo nápojovém lístku zdůrazní slovy „Service compris“, česky řečeno „Oblužné započítáno“ a při tom nemusí specifikovat procento o jaké se jedná.
  </p>
  <p>
    Ono je to všechno komplikovanější než se zdá, proto ASCIACE KONZULTANTŮ POHOSTINSTVÍ ČR, připravila seminář PSYCHOLOGIE TVORBY JÍDELNÍCH LÍSTKŮ, ve kterém se i o takovýchto věcech bude hovořit.
  </p>
  <p>
    V Česku se mimořádné odměny v restauracích při běžné konzumaci již také stávají zvykem, a není nic neobvyklého, že při útratě 72,00 Kč host zaplatí 80,00, což je asi 9% spropitného, ale při účtu za větší společnost ve výši 2.980,00 Kč, na které pracovali 3 obsluhující se nestydí dát 3.000,00, což representuje asi 0,006%, neboli necelých 7,00 Kč na osobu. Proto já doporučuji, aby v takovém případě bylo nějaké odpovídající obslužné v ceně již započtáno.
  </p>
  <section>
    <h id="dalsi" var="inputvar-pribuzne_h">
      n/a
    </h>
    <desc>
      n/a
    </desc>
    <p var="inputvar-relation@var">
      Příbuzné články nejsou k dispozici
    </p>
    <ul var="doclist-stitek">
      <li>n/a
      </li>
    </ul>
    <p var="inputvar-taglist" class="taglist">
      n/a
    </p>
  </section>
</body>
