
{xml:lang="cs" ns="https://www.hostovka.cz" class="docinfo linklist" data-source="http://2017.hostovka.cz/clanek.php?clanek=491.html" data-image="/files/preview/clanky/business_lunches/general.jpg" data-type="article"}

{ctime="2010-01-08" mtime="2019-08-19" id="pracovni_obedy" author="Michael Klíma" short="Pracovní obědy"}

# Pracovní a firemní obědy

<!-- generated attribute kw by user_udpatekw.sh on 2020-02-28, do not edit -->

{kw="restaurace a servis, menu, obědy, podnikání, grazing, jídelní lístek"}

V Česku byla v době socialismu pracovním obědům (anglicky _business lunch {xml:lang="en"}_) věnována mimořádná pozornost, protože tehdy bylo jídlo a pití hlavním předmětem.

Pod pojmem _businessman {xml:lang="en"}_ si dříve každý představoval cizince, který neví co s penězi, a kterému se od nich muselo nějak odpomoct. Moc se o tom nemluví, ale množství jídel a hlavně alkohol podávaný při těchto příležitostech měl přispět ke snadnějšímu jednání se západními partnery. Proto se podával vždy v neomezeném množství.

Dnes si ale většina inteligentních západních podnikatelů jednak hlídá svoji dietu přísněji než kdokoliv jiný, a navíc nechtějí utrácet drahocenný čas několikahodinovými obědy. Popisy okázalých pracovních obědů, při kterých se podává spousta koktejlů, steaků, těžkých vín a sytých moučníků, jsou pohádky z tisíce a jedné noci.

{id="menu\_na\_pracovn_obdy"}

## Menu na pracovní obědy

Při popisu tvorby [jídelních lístků][1] jsem doporučoval, že pokud se jedná o malou skupinu, tak je speciální menu pro pracovní obědy zbytečné.

{class="example"}

Pokud do vaší restaurace přichází ojedinělé skupiny za účelem oběda a zároveň pracovní porady, tak bych si tím vůbec nelámal hlavu. Nechal bych na obsluhujících, aby jim z normálního [jídelního lístku][1] doporučili jídla, která jsou snadno a rychle upravitelná.

{id="vip\_business\_clubs"}

## VIP podnikatelské kluby

Pokud chceme hovořit o vlivu dobrého jídla a pití na obchodní jednání, tak se zde stojí za to zmínit o VIP podnikatelských klubech (anglicky _VIP Business Clubs {xml:lang="en"}_. Na podporu uzavření velkých obchodních transakcí se k jídlu a pití ještě dodává „šťáva“ v podobě obsluhy nahoře bez.

Přestože jsou tyto kluby kritizovány kdekým, tak v západním světě rostou jako houby po dešti. Nepochybuji tedy o tom, že i v České republice podobné kluby vzniknou. Češi, jak je znám, jsou papežtější než papež, a musí každého přetrumfnout. Obávám se proto, že u nás servírky nebudou jen nahoře bez.

{id="pracovn_porady"}

## Pracovní porady

Myslel jsem si, že v Americe i v Česku je další možnost, jak přilákat do restaurace větší skupiny ke konzumaci jídel a nápojů při pracovních poradách. To jest nabídnout jim oddělené místnosti pro pracovní porady včetně jídla a pití…

Dokonce jsem si myslel, že by v takovém případě bylo dobré mít seznam firem, které by mohly být potenciálními zákazníky a poslat jim takovou nabídku, kterou by nemohly odmítnout. A to je ale ten okamžik, kdy musíte mít při ruce několik variant [jídelních lístků][1].

Další způsob, jak přilákat podnikatele, pro které je rozhodujícím faktorem čas, je tzv. _grazing {xml:lang="en"}_.

{id="grazing"}

## Grazing

_Grazing {xml:lang="en"}_ se dá do češtiny přeložit jako pastva nebo krmení. Je to název konceptu v současné americké gastronomii, při kterém restaurační řetězce nabízejí mladé klientele výběr malých porcí populárních jídel k „nakrmení“ nebo k ukojení hladu.

{class="example"}

Tyto podniky nabízejí jak [sendviče][2], plněné [bramborové slupky][3] nebo [smažená kuřecí křidélka][4].

 [1]: /jidelni_listek
 [2]: /sendvice
 [3]: /bramborove_lupinky
 [4]: /kureci_kridelka

