<?xml version="1.0" encoding="utf-8"?>
<body xml:lang="cs" ns="https://www.hostovka.cz" class="docinfo linklist" data-source="http://2017.hostovka.cz/clanek.php?clanek=112.html" data-image="files/preview/clanky/amenity/general.jpg" data-type="article">
  <h ctime="2005-11-18" mtime="2018-12-05" id="doplnky" author="Michael Klíma" short="Doplňky">Doplňky zpříjemňující hostův pobyt</h>
  <!-- generated attribute kw by user_updatekw.sh on 2021-01-05, do not edit -->
  <desc kw="ubytování, vybavení, doplňky">V cestovním ruchu je doplněk či tzv. <em>amenita</em> (z anglického <em>amenity</em>) přírodní nebo lidmi vytvořená vlastnost prostředí, která v lidech zanechá příjemný zážitek a tím činí dané místo přitažlivějším. V osobní letecké dopravě a v ubytovacích provozech jsou to pozornosti zpříjemňující hostův pobyt.</desc>
  <p class="example">Typickými doplňky jsou například klapky na oči usnadňující spaní při denním světle, hřebínek, kartáček a pasta na zuby, holicí strojek a krém na holení.</p>
  <section>
    <h id="vyvoj_v_case">Vývoj v čase</h>
    <desc>Dříve se některé ubytovací provozy přímo předháněly v množství a kvalitě takovýchto doplňků. Jejich cena pak tvořila nezanedbatelné procento nákladů. Tato mánie již trochu ochabla, takže se dnes i v relativně drahých hotelech můžete setkat například s nízkonákladovým dávkovačem mýdla.</desc>
    <p>Ukázalo se totiž, že většina hostů (hlavně ženy) mají své vlastní mýdlo, šampony, žínku apod. Tudíž, všechny ty atraktivně balené pozornosti podniku označené jménem a logem hotelu, jsou více jakýmsi suvenýrem a marketingovým prostředkem, než praktickou věcí.</p>
    <p>Krátce po sametové revoluci, kdy tyto doplňky byly u nás ještě něco neznámého, jsem je v Česku rozdával mým známým. Potom ale přišla bída na kozáky.</p>
    <p>Obsazenost hotelů klesla pod přijatelnou hranici, a to hlavně u drahých hotelů, které tyto doplňky nabízejí. Hotely začaly na doplňcích šetřit a ty nejzoufalejší je začaly rozdávat bez jména a znaku podniku. Tím sice trochu snížily své náklady, ale zároveň přišly o svou hlavní přednost – marketing a propagace svého jména.</p>
    <p>Dalším krokem bylo nahrazování balených mýdel a šamponů dávkovači umístěnými nad vanu, do sprchy a nad umyvadlo. Ukázalo se, že i hosté v drahých hotelech toto rozhodnutí přijali kladně.</p>
    <h id="soucasny_stav">Současný stav</h>
    <desc>Americké letecké společnosti podávají dnes méně jídla než kdysi. Na některých krátký tratích jídlo zdarma nedávají již vůbec. Takže si cestující jídlo musí platit. Kolik to bude v budoucnu není ještě pevně rozhodnuto, ale zatím se platí 5 € za snídani, 8 € za oběd a 12 € za večeři.</desc>
    <p>Zřejmě není daleko doba, kdy se bude v hotelu ložní prádlo při delším pobytu hosta vyměňovat jen na požádání, nebo jen jednou za týden.</p>
    <h id="hotelove_doplnky_a_sluzby">Hotelové doplňky a služby</h>
    <desc>n/a</desc>
    <p>Luxusní hotely pod hlavičkou doplňků nabízejí a patřičně inzerují celou řadu služeb, jako například přípravu pokoje před spaním zahrnující:</p>
    <ul>
      <li>vyprázdnění odpadových košů,</li>
      <li>doplnění ledu,</li>
      <li>zatažení žaluzií,</li>
      <li>rozestlání postelí,</li>
      <li>nastavení rádia na stanici s příjemnou hudbou,</li>
      <li>přeložení koupacích plášťů přes postele,</li>
      <li>přiložení (hotelových) pantoflů k posteli.</li>
    </ul>
    <p>Některé hotely pod jejich doplňky uvádí i jiné služby, což je víceméně jen marketingový tah. Těmito placenými službami mohou být například:</p>
    <ul>
      <li>místní mapy a jízdní řády veřejné dopravy,</li>
      <li>prodejna suvenýrů,</li>
      <li>možnost rybaření,</li>
      <li>potápění,</li>
      <li>půjčování lodí,</li>
      <li>túry s průvodcem,</li>
      <li>praní prádla a čištění oděvů,</li>
      <li>půjčování lehátek a osušek u bazénu nebo na pláži,</li>
      <li>denní tisk do pokoje, případně k disposici v hotelové hale,</li>
      <li>připojení k internetu,</li>
      <li>žehlička na kalhoty,</li>
      <li>kávovar,</li>
      <li>servis na pokoji.</li>
    </ul>
    <h id="dalsi" var="inputvar-pribuzne_h">n/a</h>
    <desc>n/a</desc>
    <p var="inputvar-relation@var">Příbuzné články nejsou k dispozici</p>
  
  <ul var="doclist-stitek">
    <li>n/a</li>
  </ul>
  <p var="inputvar-taglist" class="taglist">n/a</p>
</section>
</body>