
{xml:lang="cs" ns="https://www.hostovka.cz" class="docinfo linklist" data-source="http://2017.hostovka.cz/clanek.php?clanek=321.html" data-image="/files/preview/clanky/kuchyne_domaci/general.jpg" data-type="article"}

{ctime="2008-05-11" mtime="2008-05-11" id="kuchyne\_domaci" author="Michael Klíma" short="Kuchyně domácí" authorid="hostovka/michael\_klima"}

# Kuchyně domácí

<!-- generated attribute kw by user_udpatekw.sh on 2020-04-25, do not edit -->

{kw="gastronomie"}

Toto není nějaký popis kuchyní zvaných cuisines nebo tak zvané "domácí kuchyně" anglicky zvané home cooking, jak byste očekávali a o kterém bude řeč později. Je to výňatek z manuálu konceptu STEAKGRILL? který vás nejspíše bude také zajímat.

Hosté dávají přednost čerstvě připraveným jídlům. No, a to je vlastně na co zanikne jednoho dne ta typická "česká kuchyně".

Česká jídla, až na nějaké výjimky vyžadují jednak alespoň ty základní znalosti vaření, vyžadují komplikované zařízení, dlouhý čas k přípravě většiny jídel která jsou mnohdy připravována několik hodin předem, tudíž o nějaké čerstvosti, což je požadavek dnešní doby nemůže být ani řeč.

No, a to je další raison d'être našeho konceptu STEAKGRILL? ve kterém jsou všechna jídla připravovaná rychle, z čerstvých surovin a na objednávku.

Řekněme si tudíž v čem se naše "profesionání" kuchyně liší o tak zvané "kuchyně domácí".

Říká se, že konkrétně v Česku se žádná holka nemohla vdávat dokud neuměla udělat knedlíky, posvícenské koláče a svíčkovou, ale to bylo v dobách kdy nejvyšším vzděláním pro mladé dívky byla nějaká rodinná škola tak zvaná "Knödelfakulta".

Dnes ale lékařky, právničky, inženýrky a jinak vzdělané ženy se za to že vařit neumí vůbec nestydí a místo toho aby se pokoušeli uvařit něco pracně a možná ne příliš dobře doma, dají přednost nějaké dobré restauraci.

Mezi důvody pro které lidé dávají přednost restauracím před jídly připravenými doma může patřit i to, že si lidé dnes umí již spočítat, že některá jídla nemohou připravit doma laciněji i kdyby vařit uměli.

{id="kuchyne\_v\_domacnosti"}

## Kuchyně v domácnosti

Kuchyně v domácnosti historicky nebyla jen prostorem pro výrobu jídel. Bylo to místem, ve kterém rodina trávila většinu času a to ne jenom vařením.

Toto se ale koncem minulého století změnilo a kuchyně v domácnosti, podobně jako kuchyně profesiinální ze změnila na "výrobní prostor".

V Kalifornii se průměrná cena rodinného domu pohybuje kolem jednoho milionu dolarů.

Jedna třetina, neboli asi 300 tisíc dolarů je cena kuchyně ve které je téměř vše co je v moderní kuchyni potřeba takže mnohá taková kuchyně si s restaurační kuchyní v ničem nezadá.

Potom ale ten majitel si do té kuchyně nakoupí za takových dobrých 10 tisíc dolarů různé náčiní, nářadí, nádobí a "nezbytné" pomůcky v Americe zvané gadgets.

Ještě donedávna mezi to patřil i počítač se všemi možnými recepturami a technologickými postupy které jste si při vaření mohli promítnout na velkou obrazovku, ale dnes nejpoužívanějším zařízením takové kuchyně je telefon, kterým si ta domácí "kuchařka" objednává téměř denně jídlo z nějaké restaurace.

No, a to nemluvíme o všemožném koření a dochucovacích prostředků které, ale také většinou nepoužívá protože mu to s tím jídlem také pošlou.

Jedna moje známá v její kuchyni má nápis:

"Kdyby Bůh býval chtěl abych v této kuchyni vařila, tak by nevytvořil všechny ty dobré restaurace".

Odhaduje se, že sedm z deseti jídel jedí Američané mimo domov a tak v poslední době jsou stavěny domy ve kterých kuchyně připomíná spíše kuchyni na letadle než to co si jako kuchyni představujeme u nás.

Velká lednice, velký mrazák, mikrovlnka, grill a případně nějaká rotiserie, ale hlavně telefon a tím to končí.

Nu, a jelikož dříve nebo později jak všechno špatné tak i všechno dobré se z té zatracené Ameriky dostane k nám, tak můžeme očekávat relativně dobrou budoucnost pro všechny typy restauračních provozů a obzvláště restaurací jako je ta naše.

O zařízení naší kuchyně se dořtete v manuálu technického oddělení.

