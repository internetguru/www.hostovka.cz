<?xml version="1.0" encoding="utf-8"?>
<body xml:lang="cs" ns="https://www.hostovka.cz" class="docinfo linklist" data-source="http://2017.hostovka.cz/clanek.php?clanek=137.html" data-image="/files/preview/clanky/all_you_can_eat/preview.jpg" data-type="article" data-top="3" lang="cs">
  <h ctime="2006-02-08" mtime="2018-12-05" data-top="906" id="samoobsluzna_restaurace" author="Michael Klíma" short="Samoobslužná restaurace">
    Vše, co sníš a nikoli co odneseš
  </h>
  <desc kw="gastronomie, bufet, pozdní snídaně">
    Samoobslužná restaurace (anglicky <em>all you can eat</em> nebo novodobě <em>buffet</em>) je způsob pohostinství, který vznikl v Americe. Je to výraz pro nabídku neomezeného množství jídel bufetovou formou za jednotnou atraktivní cenu.
  </desc>
  <p>
    Tento způsob podávání jídel je dnes běžný i v České republice, a to hlavně při podávání (pozdních) snídaní. Zatím s tím ale nejsou moc dobré zkušenosti.
  </p>
  <section>
    <h id="definice_pohostinstvi">
      Definice pohostinství
    </h>
    <desc>
      Ať již v soukromí či ve veřejné instituci, pohostinství je srdečné a vřelé přijímání, obsluhování, a případně bavení hostů. Pohostinství v soukromí se od pohostinství ve veřejných institucích liší tím, že je poskytováno zdarma.
    </desc>
    <p>
      Pohostinství poskytované za úplatu je považováno za pohostinství komerční, ve kterém hostitel uspokojuje potřeby a přání platících hostů. Pohostinství spadá do jednoho z největších průmyslů národního hospodářství, který se řídí určitými zákony a předpisy.
    </p>
    <p>
      K provozování pohostinství komerčním způsobem musí provozovatel mít živnostenské oprávnění a musí ho provozovat za účelem vytvoření zaslouženého zisku. Neboli restaurace se musí držet mé zásady „dát lidem to co chtějí“, ale musí pamatovat i na druhou stranu té mince která říká „dát lidem to, co jim za jejich peníze patří“.
    </p>
    <h id="dejte_lidem_co_jim_patri">
      Dejte lidem, co jim patří
    </h>
    <desc>
      Neoficiálně platí, že se jako restauratér musíte snažit, aby se „vlk nažral a koza zůstala celá“. Neboli podle mé teorie je umění v tom dát hostům právě to, co jim náleží, co jim za jejich peníze patří. O nic méně ani o nic více. Platí zde moje dvě zásady:
    </desc>
    <ul>
      <li>Restaurace není nějaká Armáda spásy nebo jiná charitativní organizace. Restaurace je legitimní byznys, ve kterém musí restauratér (podle živnostenského zákona) vyprodukovat zasloužený zisk.
      </li>
      <li>Platí zde také moje další teorie. Ta zní, že do České republiky nemůžete přenést všechno, co vidíte někde v zahraničí, aniž byste to řádně domestikovali.
      </li>
    </ul>
    <h id="chovani_hostu">
      Chování hostů
    </h>
    <desc>
      Procestoval jsem téměř celý svět a je těžké zjistit, co všechny etnické skupiny dnes jedí doma k snídani. Čeho se dá ale snadno všimnout je, jak někteří jedí, když se dostanou k samoobslužné restauraci. To neplatí jenom v Česku, ale po celém světě.
    </desc>
    <p>
      V Americe tomu říkají, že „jedí jako kobylky“ <em>(anglicky “they eat like horses”)</em>. Etnický původ hostů nebo jejich společenské postavení nehraje žádnou roli. Všimněte si například oficiálních banketů nebo rautů. Někteří lidé se například vůbec nestydí si vzít něco domů „na potom“.
    </p>
    <p>
      Proto některé restaurace v Americe u takových bufetů uvádí „co dokážete sníst, nikoli co si dokážete vzít domů“ <em>(anglicky “all you can eat, but not all you can take home”)</em>. Z toho je vidět, že je to všude stejné, a proto nevěšte hlavu.
    </p>
    <p>
      Jediné řešení nevhodného chování hostů v samoobslužné restauraci je studium tvorby bufetů, psychologie prodeje, eventuálně studium Hostovky. K tomuto článku je také k dispozici <a href="http://2017.hostovka.cz/clanek.php?clanek=137.html">případová studie</a>, kde je ukázáno, jak jsem se s tímto problémem vypořádal já.
    </p>
    <h id="dalsi" var="inputvar-pribuzne_h">
      n/a
    </h>
    <desc>
      n/a
    </desc>
    <p var="inputvar-relation@var">
      Příbuzné články nejsou k dispozici
    </p>
    <ul var="doclist-stitek">
      <li>n/a
      </li>
    </ul>
    <p var="inputvar-taglist" class="taglist">
      n/a
    </p>
  </section>
</body>