
{xml:lang="cs" ns="https://www.hostovka.cz" class="docinfo linklist" data-source="http://2017.hostovka.cz/clanek.php?clanek=572.html" data-image="/files/preview/clanky/rent\_a\_chef/general.jpg" data-type="article"}

{ctime="2011-08-11" mtime="2011-08-11" id="rent\_a\_chef" author="Michael Klíma" short="Rent a chef" authorid="hostovka/michael_klima"}

# Rent a chef 

{kw="gastronomie"}

Rent a Chef nebo také In House Chef, o kterém se zmiňuje náš nový, všemi médiemi, zejména iDNES popularizovaný , zachránce českého pohostinství, Američan Scott Van Wagenen (viz BLACK DOG CANTINA) je kuchař, kterého si můžete najmout k přípravě jídel případně i nápojů, ve vaši domácí či privátní kuchyni, ve vašem nádobí, na vašem zařízení, z vámi vybraných potravin, eventuálně podle vašich receptur, a servírované na vašem božíhodovém porcelánu. 

Bohužel Scott Van Wagenen, který je podle mě další šarlatán a škůdce našeho upadajícího pohostinství, se o výhodách či nevýhodách této služby moc nezmiňuje, protože podle mě vůbec nemá představy vo co go, ale jeho Black Cantina, údajně bude tuto službu v Česku nabízet, a já to všem kteří si u Scotta tyto služby objednají, ze srdce přeji. 

U těch„Rent a Chef“, kteří jsou jakž takž zkušení kuchaři, kteří to dělají v době svého volna a podobně, je nějaká odbornost zaručena, ale jak to bude dělat Scott, který to zná jen z doslechu, a který žádného profesionálního kuchaře, který by měl s něčím takovým zkušenosti nezaměstnává, mi tedy není jasné. 

V Americe jsou soukromé domy, ve kterých se dají pořádat různé párty pro několik desítek lidí, takže takový zkušený šef nejdříve k vám přijde k získání potřebných informací, jako je počet hostů, případně jejich preferencích, vaše představy o způsobu jakým jídla či občerstvení hodláte podávat, jestli banketním či bufetovým způsobem či formou picniku, zda máte potřebně velké prostory, nebo jestli například nebudete muset najmout stan, potřebné stoly, židle, servírovací sklo, příbory a nádobí a asi milion dalších věcí k tomu, aby ta párty ty vaše hosty uspokojila. 

Všechno je to ale jen o penězích, a proto tyto služby nejsou v Česku zatím běžné, a tak Scott může všechna ta naše media a své potenciální zákazníky oblbovat, ale já jsem v pohostinství již 70 let, procestoval jsem kus světa, a mám tudíž možnost srovnání a tak vím, že všechno sice není u nás come il faut, a že se máme ještě hodně co učit, ale to neznamená, že abych chtěl mlčky přihlížel tomu, že mimo těch místních šarlatánů to české pohostinství dnes przní i šarlatáni z dovozu. 

{id="dalsi" var="inputvar-pribuzne_h"}

## n/a 

n/a 

{var="inputvar-relation@var"}

Příbuzné články nejsou k dispozici 

{var="doclist-stitek"}

  * n/a 

{var="inputvar-taglist" class="taglist"}

n/a

