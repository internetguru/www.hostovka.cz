<?xml version="1.0" encoding="utf-8"?>
<body xml:lang="cs" ns="https://www.hostovka.cz" class="docinfo linklist" data-source="http://2017.hostovka.cz/clanek.php?clanek=50.html" data-image="/files/preview/clanky/chipsy/general.jpg" data-type="article">
  <h ctime="2005-07-29" mtime="2019-11-07" id="chipsy" author="Michael Klíma" short="Chipsy">Bramborové lupínky neboli chipsy</h>
  <desc kw="jídla a jídelní lístky, brambory, Francie, Amerika">Jako světová potravina jsou brambory na druhém místě hned za rýží. Upravují se asi mnoha různými způsoby. Jedna z nejpopulárnějších forem jsou brambory smažené ve formě <a href="/americke_brambory#bramborove_hranolky">hranolků</a> nebo lupínků (chipsů).</desc>
  <p class="example">Francouzi mají pro některé úpravy brambor specifické názvy, které byly po dlouhá léta používány na mezinárodních lístcích. O těch se ale nechci moc zmiňovat, protože již pomalu upadají v zapomenutí.</p>
  <section>
    <h id="vynalez_chipsu">Vynález chipsů</h>
    <desc>Bramborové lupínky Francouzi odnepaměti nazývají <em xml:lang="fr">pommes chips</em>. O jejich vynalezení se ale ucházejí i Američané, kteří tvrdí, že bramborové lupínky byly vynalezeny v Americe v létě roku 1853.</desc>
    <p>V té době byl Američan <em xml:lang="en">George Crum</em> byl zaměstnán jako vedoucí v elegantním resortu na jezeře <em xml:lang="en">Moon Lake</em> v <em xml:lang="en">Saratoga Sprinte</em> ve státě <em xml:lang="en">New York</em>. Bramborové hranolky tam byly připravovány typickým francouzským způsobem a říkalo se jim <em xml:lang="en">french fried potatoes</em>, zkráceně <em xml:lang="en">french fries</em>.</p>
    <p>Hosté resortu <em xml:lang="en">Moon Lake</em>, mezi něž patřil i <em xml:lang="en">Thomas Jefferson</em>, si stěžovali, že jsou hranolky moc silné. Jeden významný host dokonce hranolky vrátil. <em xml:lang="en">Crum</em> chtěl hostovi vyhovět, ale zároveň mu dát za vyučenou. Vzal tedy brambory, ty nakrájel na velmi tenké plátky, které dozlatova usmažil v horkém oleji.</p>
    <p>Hostovi tyto brambory nesmírně chutnaly a staly se tak velmi populárními pod jménem <em xml:lang="en">Saratoga Chips</em>. Popularity využilo několik firem, které ale prefix <em xml:lang="en">Saratoga</em> vynechaly a začaly je prodávat jako <em xml:lang="en">potato chips</em>, zkráceně <em xml:lang="en">chips</em>.</p>
    <p>Dnes se ale výraz chips stal v Americe synonymem i pro lupínky vyráběné z kukuřičného těsta či z tortilly.</p>
    <h id="vyroba">Výroba chipsů</h>
    <desc>Shodou okolností jsem před dvěma týdny sledoval asi hodinový pořad o výrobě bramborových lupínků firmy Jays. Bylo to přímo fascinující v porovnání s tím, jak jsem se je učil dělat já, a jak se to dělá dnes.</desc>
    <p>Ve výrobně pracuje asi 10 lidí, kteří zpracovávají asi 4.000 tun brambor denně, a přitom nemají žádné sklady. Brambory, tak jak je od rána obrovské náklaďáky přiváží na jednu stranu výrobny, se automaticky čistí, perou, loupou, krájí, smaží, balí do balíčků, a pak se na druhém konci výrobny nakládají do prázdných kamionů. Večer poslední zaměstnanec zhasne a je hotovo. <em xml:lang="en">What a country!</em></p>
    <p class="example">Měli jsme u nás doma na návštěvě jednu známou z Německa. Ta pod pojmem <em xml:lang="en">chips</em> rozuměla hranolky kterým, se ale v Americe říká <em xml:lang="en">french fries</em>. V Anglii a v Belgii se pod názvem <em xml:lang="en">fish and chips</em> rozumí smažené ryby a bramborové hranolky. V Belgii k hranolkům dostanete majonézu a v Anglii ocet nebo kečup a ve Skotsku dokonce hnědou omáčku.</p>
    <h id="dalsi" var="inputvar-pribuzne_h">n/a</h>
    <desc>n/a</desc>
    <p var="inputvar-relation@var">Příbuzné články nejsou k dispozici</p>
  </section>
</body>
