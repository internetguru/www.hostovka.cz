
{xml:lang="cs" ns="https://www.hostovka.cz" class="docinfo linklist" data-source="http://2017.hostovka.cz/clanek.php?clanek=222.html" data-image="/files/preview/clanky/cruises/general.jpg" data-type="article"}

{ctime="2007-03-29" mtime="2020-01-05" id="cruises" author="Michael Klíma" short="Cruises"}

# Rekreační cestování zaoceánskými loděmi

<!-- generated attribute kw by user_updatekw.sh on 2020-07-05, do not edit -->

{kw="cestovní ruch"}

Cestování zaoceánskými loděmi (anglicky _cruises {xml:lang="en"}_) se dnes stalo ideálním trávením volného času při poznávání neznámých zemí. Je určeno hlavně pro lidi, kteří jsou již na odpočinku, protože je považováno za nejméně namáhavý způsob, jak poznat svět.

Přes obrovskou vyjadřovací schopnost má angličtina někdy nedostatek výrazů, a proto má tolik idiomů. Američané si s tím ale hlavu moc nelámou a pokud na něco nemají vlastní výraz, tak použijí vžitý výraz z některé cizí řeči.

_Cruise {xml:lang="en"}_ je ale úplně jiné zvíře. Pokud jako správní Češi mermomocí chceme nalézt český ekvivalent, tak si musíme slovo _cruise {xml:lang="en"}_ blíže objasnit.

{id="vyznam\_slova\_cruise"}

## Význam slova cruise

Slovo _cruiser {xml:lang="en"}_ je v mnoha slovnících překládáno jako křižník. _Cruise {xml:lang="en"}_ znamená křižovat ve smyslu plavit se křížem krážem, ale také jezdit po okolí autem.

Plavby lodí byly původně označovány jako _voyage {xml:lang="en"}_, případně _ocean voyage {xml:lang="en"}_ nebo v případě plavby přes oceán jako _ocean crossing {xml:lang="en"}_.

Tyto plavby nebyly pro zábavu a byly nejenom nudné, ale i dlouhé. Proto se později společnosti zabývající se zámořskou přepravou začaly předhánět ve službách, jako je ubytování a stravování pasažérů.

V roce 1844 velice známá britská zaoceánská lodní společnost _P&O Steam Navigation Company {xml:lang="en"}_ pozvala známého britského spisovatele _Williama Thakersy {xml:lang="en"}_ na první, dá se říci rekreační plavbu po Středozemním moři bez specifického cíle. Plavba byla jen za poznáním a pro rekreaci.

_Bill {xml:lang="en"}_ se _P&O {xml:lang="en"}_ společnosti odměnil článkem, ve kterém nešetřil superlativy o _cruise {xml:lang="en"}_, kterou právě podnikl. Od té doby se _cruise {xml:lang="en"}_ stalo synonymem pro rekreační a někdy i okružní plavby spojené s poznáváním neznámých míst.

{id="lode\_jako\_plovouci_hotely"}

## Lodě jako plovoucí hotely

_Cruise ships {xml:lang="en"}_ jsou lodě používané výhradně pro požitek narozdíl od _ocean steamers_ (jako například Titanic), které se zbývají pravidelnou lodní dopravou. Vlastně to ani nejsou lodě. Jsou to obrovské plovoucí luxusní hotely, které se předhánějí ve kvalitě a množství podávaných jídel a nápojů.

Mimo pohodlí poskytují lodě pasažérům všemožnou, téměř 24hodinovou zábavu v podobě kasina, kabaretů, barů, tanečních míst a fitness center. Po takovéto „rekreaci“ si vlastně musíte vzít ještě několik dní dovolené, abyste si trochu odpočinuli.

_Cruises {xml:lang="en"}_ začínají a končí v přístavu, do kterého se lidé musí nějakým způsobem dostat. Jsou tedy velice úzce spojeny s leteckou dopravou, takže to nejsou vyloženě jenom okružní plavby. Tím se ale taková _cruise {xml:lang="en"}_ pro některé vnitrozemce prodraží.

_Cruises {xml:lang="en"}_ se dělí podle regionů. Nejpopulárnější jsou Aljaška, Mexiko, Jižní Pacifik, Asie, Afrika, Evropa, Středomoří, Severní Amerika, Karibské ostrovy, Havaj, a Jižní Amerika.

{id="prubeh_plavby"}

## Průběh plavby

Výhoda _cruises {xml:lang="en"}_ spočívá v tom, že vám umožní navštívit několik různých míst za jednu cenu bez nějakého dlouhého plánování a reservací hotelů. V okamžiku, kdy se nalodíte, vám začíná nezapomenutelná zahraniční dovolená. Cena se řídí hlavně délkou cesty, volbou kabiny a jejího komfortu. Cesta může být dlouhá od 3 do 14 dnů, někdy i více.

Na jednom _cruise {xml:lang="en"}_ jsme seděli u stolu s manželským párem, kteří byli již na 15 podobných _cruises {xml:lang="en"}_ a na jednom, který dokonce trval tři měsíce. Jsou ale i delší. Komfort je různý, hlavně podle společnosti, kterých je asi 17 a podle lodi, kterých je asi 180.

V ceně je zpravidla zahrnuto:

  * ubytování v kabině nebo v apartmánu,
  * doprava po moři,
  * jídlo,
  * dětská školka,
  * kabaretní programy typu Broadway nebo Las Vegas,
  * volný vstup do piano baru, nočních klubů atp.,
  * aktivity jako například jóga a košíková,
  * fines centrum, bazény a jacuzzi a
  * přístavní poplatky.

V ceně není zpravidla zahrnuto:

  * spropitné (které je povinné),
  * lázeňské kůry,
  * lihoviny,
  * kasina,
  * nákupy,
  * organizované túry a aktivity na pevnině,
  * hlídání dětí a
  * příplatky za speciality v restauracích.

Dovolená na lodi není jenom jídlo typu _all you can eat {xml:lang="en"}_ neboli [sněz, co stačíš][1]. Dnešní _cruises {xml:lang="en"}_ nabízí služby a zábavu pro pasažéry všech věků – od miminek až po seniory.

{id="jak\_se\_obleci\_a\_jak_platit"}

### Jak se obléci a jak platit

Na Aljašku v zimě šortky asi potřebovat nebudete, spíše něco teplého. Během dne na lodi vám bude stačit košile nebo prostě něco pohodlného. Pro případné exkurze v přístavech budete za deštivého počasí rádi za pršiplášť. Pokud ho ale zapomenete, tak si ho budete moci koupit na lodi – zrovna tak jako deštník a milión jiných věcí.

Na palubě se můžete najíst z bufetu třeba i v plavkách (nahoře bez ale zatím nepřipouští). V jídelnách v plavkách jíst nemůžete a k večeři mají pánové společenské sako (kravata zpravidla není podmínku) a dámy nějaké vkusné šaty.

Nejjednodušší je platit kreditní kartou. Pro nákupy na lodi většina společností umožňuje založit lodní účet, podobně jako při ubytování v hotelech. Takže vlastně žádné peníze po kapsách nosit nemusíte.

{id="prumerny\_vek\_pasazeru"}

### Průměrný věk pasažérů

Věkové rozmezí je 0 až 35 let. Na některých lodích (podle destinace) může být věkové rozmezí 35 až 60 let. To ale neznamená, že by lidé mezi 60 roky a smrtí byli diskriminováni. Mimochodem pohřeb je na takové lodi velmi levný. Prostě vaši mrtvolu zabalí do vaší národní vlajky a hodí ji přes palubu.

Některé společnosti vyžadují, abyste předložili potvrzení lékaře a případně seznam léků, které používáte. V takovém případě budou mít v palubní lékárně k disposici vaše léky.

Podobných otázek lidé kladou daleko více a lodní společnosti nebo vaše cestovní kancelář vám je ráda zodpoví. Prostě než na nějakou _cruise {xml:lang="en"}_ vyrazíte, tak se o všem dobře informujte, aby vám nějaká maličkost nezkazila dovolenou.

Doporučuji také uzavřít pojistku pro případ, že nebudete moci jet. Jednou jsme _cruise {xml:lang="en"}_ museli kvůli manželčině onemocnění zrušit. Měli jsme naštěstí pojistku, a tak nám všechny peníze vrátili.

Šťastnou plavbu!

{var="doclist-stitek"}

  * n/a

{var="inputvar-taglist" class="taglist"}

n/a

{id="dalsi" var="inputvar-pribuzne_h"}

## n/a

n/a

{var="inputvar-relation@var"}

Příbuzné články nejsou k dispozici

{var="doclist-stitek"}

  * n/a

{var="inputvar-taglist" class="taglist"}

n/a

 [1]: samoobsluzna_restaurace

