<?xml version="1.0" encoding="utf-8"?>
<body xml:lang="cs" ns="https://www.hostovka.cz" class="docinfo linklist" data-source="http://2017.hostovka.cz/clanek.php?clanek=285.html" data-image="/files/preview/clanky/bullshit/general.jpg" data-type="article">
  <h data-top="951" ctime="2008-01-05" mtime="2008-02-14" id="bullshit" author="Michael Klíma" short="Bullshit" authorid="hostovka/michael_klima">Bullshit a špatná mluva</h>
  <!-- generated attribute kw by user_updatekw.sh on 2020-07-05, do not edit -->
  <desc kw="co-kdy-kde, Amerika">BS je zkratka anglického výrazu <em xml:lang="en">bullshit</em>, což je v Americe považováno za <em xml:lang="en">foul language</em> neboli za špatnou mluvu. Ale setkáte se s ním téměř denně, a to ve všech společenských vrstvách.</desc>
  <p>V přesném překladu je to býčí hovno. Ale jak asi víte ani samotný výraz <em xml:lang="en">shit</em> (neboli hovno) se na plnou hubu nepoužívá. Hovno totiž smrdí vždycky (což psal již Jaroslav Vrchlický) a já vám z praxe mohu říci, že na velikosti nezáleží. Proto dobře vychovaný Američan nebo pokrytec nejvýše řekne <em xml:lang="en">“Sh…”</em>, nebo <em xml:lang="en">“Shoot…”</em>, ale věřte mi, že pokaždé má namysli ten <em xml:lang="en">shit</em> nebo <em xml:lang="en">bullshit</em>.</p>
  <p>Ve stejném smyslu se používá i výraz <em xml:lang="en">horse shit</em>, což je koňské hovno, ale <em xml:lang="en">bullshit</em> je běžnější. Osobně BS moc nepoužívám a používám místo něj svoji diplomacii. V kanceláři mám totiž vyvěšený takový srozumitelný piktogram, na který v případě potřeby jen ukáži, a každý ví, co chci říci. A když to někdo nepochopí a pořád mele svou, tak mu řeknu: „Prosím pokračujte, já jsem sice také bulšitář, ale rád se přiučím od profesionála.“</p>
  <p>Toto je jako obyčejně jen tak pro pobavení, ale v kapitole o přijímacím pohovoru si o tom BS musíme říci něco více. Vsadím se ale, že při státních zkouškách z angličtiny vám otázku co to je BS nikdo nedá.</p>
  <section>
    <h id="vyznamy">Významy a nuance</h>
    <desc>BS má několik významů s jemnými nuancemi. Ve většině případů výraz poukazuje na zavádějící, nepřesná, vylhaná nebo falešná prohlášení, kterým se také dá říci hovadiny, voloviny, kraviny či srajdy.</desc>
    <p>V Americe se tomu říká <em xml:lang="en">bullshitting</em>. V Česku asi ne, ale v Americe ten pojem používají hlavně politici a někteří náboženští kazatelé, z nichž někteří těm „bulšitům“, co káží, dokonce sami věří.</p>
    <p>Opakovaná lež se totiž stává pravdu a proto se <em xml:lang="en">bulshitting</em> také velmi často používá při opakovaných reklamách a při marketingu či propagaci. Tehdy se takovým marketingovým „bulšitářům“ říká <em xml:lang="en">bulshit artists</em> a za ty „bulšity“ jsou dokonce velmi dobře placeni.</p>
    <p>V Česku <em xml:lang="en">bullshitting</em> používají i někteří promotoři, komedianti a konzultanti. Přestože tvrdí, že mluví plynně anglicky, pravý význam tohoto výrazu kolikrát neznají. Promotoři například <em xml:lang="en">bullshitting</em> používají i ve svých životopisech, kterým některé lidi chtějí omráčit. To je nepředstavitelná <a href="chucpa">chucpa</a>, a na takové případy musíte být připraveni.</p>
    <p>Níže v našem manuálu jsou v jedné kapitole popsány techniky, jak číst žádost o zaměstnání a případné CV. Hlavně ale, jak rozeznat BS od pravdy. V další kapitole manuálu je popis toho, na co se při přijímacím pohovoru musíte zaměřit. A věřte mi, že to nejsou žádné BS.</p>
    <h id="dulezitost">Důležitost zakázaných slovíček</h>
    <desc>Pro dokonalé porozumění každého cizího jazyka musíte znát i význam těch „zakázaných“ slov. V Americe se jim obecně říká <em xml:lang="en">four letter words</em>, neboli slova o čtyřech písmenech. Některá z nich mají pět i více písmen a některá, jako například BS, se dají vyjádřit i zkratkou.</desc>
    <p>Již jsem se někde zmínil, že přestože jsem měl nějakou <em xml:lang="de">Kinderstube</em> (česky výchovu), tak první kniha, kterou jsem si po příchodu do Ameriky koupil, byla Kompletní kniha etikety od Amy Vanderbilt. To, abych náhodou neudělal nějaké faux pas.</p>
    <p>Nicméně jsem si někdy připadal velice trapně, když jsem použil nějaký výraz nevhodně, nebo když jsem některým <em xml:lang="en">four letter words</em> nerozuměl. Proto hned druhá kniha, kterou jse si v Americe koupil, byl slovník <em xml:lang="en">Four letter words</em>. Tam byla slova, která sice v žádném školním slovníku nenajdete, ale bez kterých se neobejdete.</p>
    <h id="dalsi" var="inputvar-pribuzne_h">n/a</h>
    <desc>n/a</desc>
    <p var="inputvar-relation@var">Příbuzné články nejsou k dispozici</p>
  </section>
</body>
