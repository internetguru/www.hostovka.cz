<?xml version="1.0" encoding="utf-8"?>
<body xml:lang="cs" ns="https://www.hostovka.cz" class="docinfo linklist" data-source="http://2017.hostovka.cz/clanek.php?clanek=328.html" data-image="/files/preview/clanky/salzburger_nockerl/general.jpg" data-type="article" lang="cs">
  <h ctime="2008-06-12" mtime="2008-06-12" data-top="933" id="salzburger_nockerl" author="Michael Klíma" short="Salzburger Nockerl" authorid="hostovka/michael_klima">
    Salzburger Nockerl
  </h>
  <desc kw="jídla a jídelní lístky">
    Těžko říci, kde tento atraktivní moučník vznikl. V Americe, kde mu říkají "Floating Islands", neboli plovoucí ostrůvky, asi nevznikl, protože v Solnohradu, kde se mu říká "Salzburger Nockerln" znali tyto noky údajně už před objevením Ameriky, a tak nakonec zbývá se rozhodnout, jestli jeho původ připíšeme Italům a nebo Rakušanům.
  </desc>
  <p>
    Ono ale nakonec není ani tak podstatné kde tento moučník vznikl, jako to že je velice jednoduchý atraktivní a proto jsem ho zařadil jak mezi italské tak i rakouské jednoduché moučníky. Jedinou nevýhodou je, že se nemůže dělat dopředu.
  </p>
  <p>
    Já jsem v Saltzburgu neboli v Solnohradu byl, ale ne k vůli těm nokům, i když jsem o nich věděl. Ty noky dělají po celém Saltzburgu údajně všude stejně, ale někdo mi řekl že nejlépe je dělají v hotelu Goldene Hirsh a tak jsem si tam na ně zašel a odtud je přiložený recept.
  </p>
  <ul>
    <li>20g cukru
    </li>
    <li>10g mouky
    </li>
    <li>3 vaječné bílky
    </li>
    <li>2 žloutky
    </li>
    <li>½ lžičky vanilkového cukru
    </li>
    <li>1 lžíce citrónové šťávy
    </li>
    <li>1 lžíce medu
    </li>
    <li>10g másla
    </li>
    <li>cukr na posypání
    </li>
    <li>1 ohnivzdorná, nejlépe oválná miska
    </li>
  </ul>
  <p>
    Smícháme máslo a med a směsí pokryjeme spodek ohnivzdorné misky.
  </p>
  <p>
    Z bílků při občasném přidávání cukru ušleháme tuhý sníh. Dřevěnou vařečkou do bílků opatrně vmícháme žloutky, posléze mouku a vanilkový cukr. Směs rozdělíme na tři díly (viz. obrázek) které dáme do misky a při teplotě 200°C 3-5 minut.
  </p>
  <p>
    Před podáváním posypeme práškovým cukrem.
  </p>
  <p>
    Já jsem ty noky od té doby dělal několikrát a i když nerad, tak se musím přiznat, že tak jako jsou ty na tom obrázku se mi nikdy nepovedly.
  </p>
  <section>
    <h id="dalsi" var="inputvar-pribuzne_h">
      n/a
    </h>
    <desc>
      n/a
    </desc>
    <p var="inputvar-relation@var">
      Příbuzné články nejsou k dispozici
    </p>
    <ul var="doclist-stitek">
      <li>n/a
      </li>
    </ul>
    <p var="inputvar-taglist" class="taglist">
      n/a
    </p>
  </section>
</body>