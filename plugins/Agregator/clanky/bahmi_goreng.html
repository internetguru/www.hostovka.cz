<?xml version="1.0" encoding="utf-8"?>
<body xml:lang="cs" ns="https://www.hostovka.cz" class="docinfo linklist" data-source="http://2017.hostovka.cz/clanek.php?clanek=113.html" data-image="files/preview/clanky/bahmi_goreng/preview.jpg" data-type="article">
  <h ctime="2005-11-21" mtime="2018-12-06" id="bahmi_goreng" short="Bahmi goreng" author="Michael Klíma">
    Příprava jídla bahmi goreng
  </h>
  <desc kw="jídla a jídelní lístky, recept, nudle, Holandsko, Indonésie">
    Holandské bahmi goreng je jídlo, se kterým se setkáte po celém světě. Skládá se z těstovin, vepřového masa a je původem z Indonésie. Popularitě tohoto jídla přispěla jednoduchost jeho přípravy.
  </desc>
  <ol>
    <li>Nejprve uvaříme nudle ve slané vodě, které po scezení dáme v míse do chladničky.
    </li>
    <li>Do jiné mísy dáme na nudličky nakrájené libové vepřové maso, zalijeme ho sójovou omáčkou, přidáme drcený česnek a na kousky krájenou cibuli. Vše dobře promícháme a uložíme do chladničky.
    </li>
    <li>Poté uděláme tenkou vaječnou omeletu. Tu nakrájíme na tenké nudličky <em>(julienne)</em> a přidáme k masu.
    </li>
    <li>Po několikahodinovém marinování osmahneme maso na pánvi (nejlépe ve woku) na trošce horkého oleje a dáme stranou.
    </li>
    <li>Dříve než pánev vychladne, přidáme do ní několik kapek oleje, nahrubo nakrájenou cibuli a strouhaný čerstvý zázvor. Vše rychle osmahneme a dáme taktéž stranou.
    </li>
    <li>Do horké pánve dáme naběračku vývaru, na tenké plátky nakrájené bambusové výhonky a na hrubé nudličky nakrájené čínské zelí. Zeleninu krátce blanšírujeme, přidáme hrst loupaných krevet, krátce prohodíme a přidáme marinované maso s cibulí a osmahnutý zázvor.
    </li>
    <li>Směs zalijeme trochou sójové omáčky se lžičkou máčeného škrobu rozředěného vývarem. Vše velmi krátce podusíme, okraje pánve zakápneme sezamovým olejem a směs dáme stranou.
    </li>
    <li>Vařené nudle dobře přecedíme a opražíme dokřupava v horkém oleji. Usmažené nudle přimícháme k masové směsi nebo je dáme na horkou mísu a masovou směs na ně nalijeme.
    </li>
  </ol>
  <p>
    Toto vynikající jídlo po celém světě zpopularizovali Holanďané, kteří si ho tak říkajíc přivlastnili. V Indonésii bahmi goreng zdobí natvrdo vařeným vejcem osmahnutým v horkém tuku krájeným na čtvrtky.
  </p>
  <section>
    <h id="dalsi" var="inputvar-pribuzne_h">
      n/a
    </h>
    <desc>
      n/a
    </desc>
    <p var="inputvar-relation@var">
      Příbuzné články nejsou k dispozici
    </p>
    <ul var="doclist-stitek">
      <li>n/a
      </li>
    </ul>
    <p var="inputvar-taglist" class="taglist">
      n/a
    </p>
  </section>
</body>
