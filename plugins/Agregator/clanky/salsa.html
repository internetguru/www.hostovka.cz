<?xml version="1.0" encoding="utf-8"?>
<body xml:lang="cs" ns="https://www.hostovka.cz" class="docinfo linklist" data-source="http://2017.hostovka.cz/clanek.php?clanek=308.html" data-image="/files/preview/clanky/salsa/general.jpg" data-type="article">
  <h ctime="2008-04-24" mtime="2008-04-24" id="salsa" author="Michael Klíma" short="Salsa" authorid="hostovka/michael_klima">Salsa</h>
  <!-- generated attribute kw by user_udpatekw.sh on 2020-04-27, do not edit -->
  <desc kw="jídla a jídelní lístky">V překladu salsa je mexická omáčka. Mexičané rozeznávají jen omáčky studené, čerstvé a teplé, takže mexičtí studenti kulinářského uměni to mají o mnoho snadnější než studenti v Evropě.</desc>
  <p>Nemusí se totiž učit dělení omáček na bílé, hnědé, červené, teplé a studené, na olejové a máslové a nevím ještě jaké.</p>
  <p>Ale ono když se to tak vezme, tak salsa není vlastně ani omáčka v pravém slova smyslu, je to prostě salsa cruda která je více dip než omáčka. Další čím se salsy od omáček liší, je, že bez omáček se v mexické kuchyni obejdete, ale bez salsy ne.</p>
  <section>
    <h id="co_je_salsa_cruda">Co je salsa cruda?</h>
    <desc>Crudo znamená ve španělštině syrové. V tomto případě ale vhodnější překlad je omáčky nevařené.</desc>
    <p>Tyto salsy byly nedílnou součástí stravy již před-columbijského Mexika. Jejich důležitost v mexické kuchyni je viditelná již ze seznamu surovin používaných dodnes k jejich přípravě jako jsou napříkläd rajčata, cibule, chili papriky, česnek, avokáda, citrónová šťáva a pikantní koření.</p>
    <p>Tyto zeleniny jsou někdy hrubě nakrájené takže některá salsa připomíná spíše salát než omáčku.</p>
    <p>Kombinací těchto surovin s bylinkami a kořením můžeme vytvořit fascinující řadu kombinací salsy různých chutí od té nejjemnější až po nejostřejší.</p>
    <p>Na co musíme dbát při přípravě nevařených omáček</p>
    <p>Jelikož tyto omáčky neprochází procesem vaření, tak je velice důležité, aby všechny suroviny byly absolutně čisté a čerstvé.</p>
    <p>Přestože tyto omáčky chutnají lépe při pokojové teplotě, tak je ale musíme až do doby podávání uchovávat v chladničce.</p>
    <p>Pokojová teplota v Mexiku je něco úplně jiného než pokojová teplota na Sibiři a tak ty nevařené omáčky mají tendenci kvasit, zvláště když obsahují cibuli.</p>
    <p>Takovou salsu okamžitě vyhodíme. Pokud udržujeme salsu v chladničce, tak při jednodenním uskladnění toho moc neriskujeme, ale delší skladování bych nedoporučoval protože po této době by nám mohly tyto omáčky začít kvasit tak jako tak.</p>
    <p>Další zásada je, že zbytek starší salsy nikdy nemícháme s novou dávkou.</p>
    <h id="nevarena_rajcatova_omacka-salsa_cruda">Nevařená rajčatová omáčka - Salsa Cruda</h>
    <desc>(3 šálky)</desc>
    <p>Rajčata na nevařenou omáčku by měla být plně vyzrálá, ale ne příliš měkká a nemusí to být tak zvaná vine tomatoes, což nejsou "vinná račata" jak by se někdo mohl domnívat.</p>
    <p>Vine totiž je 1. réva 2. úponek 3. popínavá rostlina, vine dresser je vinař a vine grower je pěstitel vína, ale víno jako takové se anglicky nazývá wine.</p>
    <p>Tudíž jak vidíte tak vine tomatoes jsou rajčata která rostou na úponcích ve sklenících a která v Americe jsou dvakrát až třikrát tak drahá než tak zvaná "field tomatoes" neboli polní rajčata.</p>
    <p>2 šálky drcených rajčat, 1 lžíce sekaných zelených chili papriček, 1 lžíce sekané zelené petrželky, 1 lžička drceného česneku, 1 lžička soli, ¼ lžičky čerstvě drceného černého pepře, 2 lžíce citrónové šťávy, 1 lžíce olivového oleje.</p>
    <p>Suroviny smícháme a uložíme v chladničce k dalšímu použití. Před podáváním přivedeme omáčku na pokojovou teplotu.</p>
    <p>Podáváme ji k vařeným masům, drůbeži a rybám a jako dip k různým předkrmům. Tato omáčka se objevuje na mexickém stole tak často jako sůl pepř.</p>
    <h id="zelena_omacka">Zelená omáčka</h>
    <desc>Salsa Verde (1 litr)</desc>
    <p>Zelená rajčata, zvaná tomatillos, jsou v Mexiku velice oblíbená, ale v Americe si zatím moc vekou oblibu nezískala, protože jsou podstatně dražší než rajčata červená, ale pokud chcete udělat skutečně dobrou zeleno salsu, tak se bez nich neobejdete.</p>
    <p>Přikládám vám sice recept, ale v Mexiku tu zelenou, nebo jakoukoliv jinou salsu podle receptu nikdo nedělá, ale přesto je vždy dobrá.</p>
    <p>1 šálek konzervovaných serano chili papriček, 2 šálky drobně sekaných konzervovaných mexických zelených rajčat(tomatillos), ¼ šálku drobně sekané cibule, 1 lžíce drceného česneku, 1 lžíce soli</p>
    <p>1 šálek konzervovaných serano chili papriček, 2 šálky drobně sekaných konzervovaných mexických zelených rajčat(tomatillos), ¼ šálku drobně sekané cibule, 1 lžíce drceného česneku, 1 lžíce soli</p>
    <h id="omacka_ze_zelenych_paprik">Omáčka ze zelených paprik</h>
    <desc>Salsa de chile güero (1 litr)</desc>
    <p>Toto je vařená salsa jejíž základem jsou zelené papriky.</p>
    <p>Na jejich velikosti nezáleží, ale důležité je, aby byly čerstvé a křehké což se projeví na chuti této salsy.</p>
    <p>2 šálky drobně sekaných zelených paprik, 1 šálek drcených rajčat, 1 lžíce drobně sekaných lístků čerstvého koriandru nebo petrželky, ½ šálku drobně sekané cibule, 1 lžíce drceného česneku, 1 lžíce drobně sekaných ostrých zelených papriček, ½ lžičky drceného černého pepře, 1 lžíce cukru, rostlinný olej ¼ šálku</p>
    <p>Papriky povaříme 5 minut ve vodě, scedíme, osušíme, odstraníme stonek, žebroví a semena, dáme do mixéru spolu s ostatními surovinami a mixujeme ne déle než 2-3 vteřiny, aby směs nebyla příliš řídká. V dostatečně velké pánvi zahřejeme olej, přidáme rozšlehanou zeleninu a za stálého míchání vaříme asi 3 minuty. Po vychladnutí uložíme salsu v chladničce až do dalšího použití.</p>
    <h id="tex-mex_brusinkova_omacka_3_12_salku">Tex-Mex brusinková omáčka (3 ½ šálku)</h>
    <desc>3 šálky brusinek, ½ šálku hrubě krájené cibule zelnačky, 2 lžičky sušeného cilantro, 2 lžičky mletého cuminu, 1 lžíce limetkové nebo citrónové šťávy.</desc>
    <p>Suroviny smícháme a podáváme při pokojové teplotě jako dip s nacho čipsy nebo jako stolní omáčku s fajitami.</p>
    <h id="opila_omacka">Opilá omáčka</h>
    <desc>Salsa Borracha (3 šálky)</desc>
    <p>V Mexiku je několik druhů piv a kupodivu dobrých. Já nejsem žádný znalec piva, ale nejraději mám rád pivo Corona které je považováo za jedno z nejlepších.</p>
    <p>Pokud ale budete tu Opilou omáčku dělat v česku, tak můžete podle mně použít kterékoliv pivo a pak se některého toho znalce piva zeptat, jestli pozná jaké pivo jste pro tu Opilou omáčku použili.</p>
    <h id="priprava_je_velice_jednoducha">Příprava je velice jednoduchá</h>
    <desc>½ šálku drobně krájených žlutých paprik, 2 šálky vody, 2 šálky drcených rajčat, 1 lžička drceného česneku, 1 šálek drobně krájené cibule, 1 lžička cilantro, 1 lžíce oleje, 1 lžíce octa, ¾ šálku piva, 1 lžička sole, ½ lžičky čerstvě drceného černého pepře, ½ lžičky oregano, ½ lžičky cuminu, ¼ lžičky sekané cibule zelňačky</desc>
    <p>Papriky vaříme ve vodě až se dají stonky snadno odstranit. Papriky vyndáme drobně nasekáme a vrátíme do vývaru. Přidáme ostatní suroviny a vše na mírném ohni vaříme asi 10 minut. Směs necháme vychladnout a uložíme v chladničce, kde nám v dobře uzavřené plastikové nádobě vydrží týden.</p>
    <h id="cilantro">Cilantro</h>
    <desc>Cilantro, také známé jako čínská petrželka, jsou suché listy rostliny Coriandrum sativum, jednoleté byliny z rodiny petržele. Cilantro je název listů této rostliny který je jinak známá jako koriandr a ze které se získávají koriandrová semena.</desc>
    <p>Používá se nejenom v asijské a mexické kuchyni při přípravě salsy, chutney, dipů, mexických fazolových jídel a salátů, ale i při přípravě Severoafrických jídel, ale i jídel jako masala a curry.</p>
    <p>Domněnky jsou, že cilantro bylo jednou z prvních rostlin pěstovaných v Severní Africe, kde se používaly spíše jeho listy než semena. Dnes se cilantro pěstuje ve Středomoří, v Jižní Evropě, Mexiku a v USA.</p>
    <p>O cilantru byly zmínky v thébských lékařských papyrosech psaných 1552 před n.l. a rostl v babylonských visutých zahradách. Staří Židé přidávali cilantro do rituálního koření používaného při Passover.</p>
    <p>Řečtí lékaři cilantro přičítali léčivé účinky.</p>
    <h id="dalsi" var="inputvar-pribuzne_h">n/a</h>
    <desc>n/a</desc>
    <p var="inputvar-relation@var">Příbuzné články nejsou k dispozici</p>
  </section>
</body>