
{xml:lang="cs" ns="https://www.hostovka.cz" class="docinfo linklist" data-source="http://2017.hostovka.cz/clanek.php?clanek=324.html" data-image="/files/preview/clanky/jidelni_hulky/general.jpg" data-type="article"}

{ctime="2008-05-17" mtime="2019-08-12" data-top="915" id="hulky" author="Michael Klíma" short="Hůlky"}

# Jídelní hůlky 

{kw="gastronomie, jídelní hůlky, Čína"}

Jídelní hůlky jsou hlavním jídelním náčiním v mnoha asijských kulturách, ale jejich popularita se rozšířila po celém světě. Jídelní hůlky, jak název napovídá, jsou určeny k jídlu. Nicméně ženy je používají jako dekorativní sponky do vlasů, což je možná proto, aby je měly stále při ruce. 

{class="important"}

Jídelní hůlky se používají v Číně, Japonsku, Koreji, ve Vietnamu a na Taiwanu. Všude vám v restauracích velice ochotně podají normální jídelní příbory. Pokud si ale chcete jídlo opravdu vychutnat, tak se naučte hůlky používat. 

{id="historie\_jdelnch\_hlek"}

## Historie jídelních hůlek 

Používání jídelních hůlek bylo vyvinuto asi před 5 000 lety v Číně. Bylo to nejspíše v době, kdy se jídlo vařilo ve velkých hrncích nebo kotlích. Nedočkavci si ulomili větvičku, kterou si jídlo z kotle vybírali. Později přišli na to, že dvěma větvičkami to jde pohodlněji, a tak vznikly jídelní hůlky. 

Kolem 400 let před naším letopočtem s přibývající populací, zmenšováním životního prostoru a s nedostatkem paliva lidi začali krájet potraviny na malé kousky. Tím se uvařily rychleji a ušetřila se energie. 

V čínské kultuře stolování hrají jídelní hůlky velice důležitou roli. Čínsky se nazývají _Kuaizi {xml:lang="zh"}_ a ve staročínštině _Zhu {xml:lang="zh"}_. Číňané používají hůlky jako nejdůležitější jídelní příbor již po více než 3 000 let. 

{id="tvar\_a\_materil\_jdelnch\_hlek"}

## Tvar a materiál jídelních hůlek 

Horní konec hůlek je zásadně větší, hranatý (čtverhranný), zatímco spodní konec je tenčí a buď kulatý (čínské hůlky) nebo špičatý (japonské hůlky). Čínské hůlky jsou zpravidla delší než japonské. 

Hůlky se vyráběly z různých materiálů. Nejčastěji z bambusu, který byl jednak nejlevnější, snadno se dá štípat, odolává vysokým teplotám a nemá znatelnou vůni nebo chuť. Dále se běžně používalo cedrové, sandálové, týkové nebo borovicové dřevo a kosti. 

Bohatí lidé měli často hůlky z drahých materiálů jako je stříbro, slonovina, nefrit nebo zlato. V dynastických dobách se věřilo, že stříbrné hůlky zčernají při styku s otráveným jídlem. Dnes se ale ví, že stříbro nereaguje na arsen nebo cyankáli, a že stříbro může změnit barvu při styku se zkaženými vejci, cibulí nebo česnekem. 

{id="japonsk\_zsady\_pi\_jdle\_hlkami"}

## Japonské zásady při jídle hůlkami 

Japonci vyráběli hůlky většinou ze dřeva. Japonci byli také první, kdo v roce 1878 vynalezli hůlky na jedno použití. 

  * Držte hůlky spíše na konci, než uprostřed nebo v dolní třetině. 
  * Když hůlky nepoužíváte, položte je před sebe špičkami směřujícími doleva. 
  * Hůlkami nepíchejte do jídla, obzvláště ne do rýže. Jenom při pohřbech se hůlky zapíchávají do rýže a dávají na oltář. 
  * Nepodávejte hůlkami jídlo na hůlky někoho jiného. Jenom při pohřbech se takto kosti spáleného těla podávají od jednoho pozůstalého k druhému. 
  * Nenabodávejte jídlo na hůlky. 
  * Neukazujte hůlkami na něco nebo na někoho. 
  * Nepohybujte příliš hůlkami kolem sebe a ani si s nimi nehrajte. 
  * Nepohybujte pomocí hůlek miskami nebo talíři. 
  * K rozdělení větších kousků masa musíte použít většího tlaku na hůlky, což ale vyžaduje určitou praxi. 
  * Pokud jste hůlky měli již v ústech, tak k podání jídel ze společné mísy použijte druhý konec hůlek. 

Pokud hůlky nepoužíváme, pokládáme je před sebe na jakési podložky (anglicky _chopsticks rest {xml:lang="en"}_), na kterých hůlky leží – tak aby se nepotřísnil ubrus. Kobylky pro odkládání použitých hůlek se vyrábí v několika variantách. Většinou jsou z levných materiálů, protože si je hosté rádi berou jako suvenýr. V domácnostech mohou být ale i stříbrné. 

{id="dalsi" var="inputvar-pribuzne_h"}

## n/a 

n/a 

{var="inputvar-relation@var"}

Příbuzné články nejsou k dispozici 

{var="doclist-stitek"}

  * n/a 

{var="inputvar-taglist" class="taglist"}

n/a

