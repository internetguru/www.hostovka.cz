<?xml version="1.0" encoding="utf-8"?>
<body xml:lang="cs" ns="https://www.hostovka.cz" class="docinfo linklist" data-source="http://2017.hostovka.cz/clanek.php?clanek=250.html" data-image="/files/preview/clanky/kratky_a_dlouhy_tyden_2/general.jpg" data-type="article" lang="cs">
  <h ctime="2007-09-09" mtime="2007-09-09" id="kratky_a_dlouhy_tyden_2" author="Michael Klíma" short="Krátký a dlouhý týden 2" authorid="hostovka/michael_klima">
    Krátký a dlouhý týden 2
  </h>
  <desc kw="případová studie">
    Již jsem si myslel, že se na ten můj přípěvek nikdo neozve a pokud ano, tak jenom někdo kdo by mi řekl, že nemám pravdu.
  </desc>
  <p>
    Jak je ale vidět tak jsem přeci jenom našel spřízněnou duši a kupodivu, dokonce i v jednom odborníkovi a tak se s Vámi o tom musím podělit i s moji odpovědí
  </p>
  <p>
    Dobrý den p. Klímo.
  </p>
  <p>
    Čas od času si přečtu některé Vaše články na Hostovce, většinou když mě zaujme to, o čem konkrétně píšete.
  </p>
  <p>
    Dnes jsem narazil na článek KRÁTKÝ A DLOUHÝ TÝDEN. Již přes rok, co jsem začal pracovat ve funkci šékuchaře, se snažím přesvědčit F&amp;B manažera a hlavně ředitele o nesmyslnosti, nezákonnosti a hlavně kontraproduktivnosti tohoto rozdělení pracovních směn.
  </p>
  <p>
    Měsíc co měsíc přicházím s novými důvody a konkrétními příklady, jak tento systém škodí gastronomii - tedy i obrazu celého hotelu.
  </p>
  <p>
    Nikdy mi ale nedošlo, že bych měl tyto jednotlivé důvody sepsat na jeden papír a přednést najednou.
  </p>
  <p>
    Až po přečtení Vašeho článku. Najednou mi došlo, že nikdo nebude řešit problémy, na které - přestože se vyskytují často, se po měsíci vlastně zapomene.
  </p>
  <p>
    Chci Vám tímto poděkovat za tento názor na KRÁTKÝ A DLOUHÝ TÝDEN, protože za prvé naprosto úplně se s ním ztotožňuji a už jsem myslel, že snad nikdo jiný, za druhé pomohl mi přichystat se do dalšího "boje" o zrušení tohoto systému rozdělení pracovních směn v naší firmě.
  </p>
  <p>
    Přeji Vám mnoho úspěchů ve Vašem "boji" za českou gastronomii na světové úrovni, s pozdravem
  </p>
  <p>
    František Michálek
  </p>
  <p>
    Abertamy
  </p>
  <p>
    Vážený pane Michálku,
  </p>
  <p>
    děkuji za Váš milý e-mail který mně utvrdil v tom, že přeci jenom mám v něčem pravdu.
  </p>
  <p>
    Vy máte pravdu v tom, že je to boj a věřte nebo nevěřte já ho vedu již od Sametové revoluce a mnohdy si připadám jako Don Quijote, protože si myslím, že to nikam nevede. Teď jsem ale rád, že jsou již noví bojovníci kteří doufám v tom boji budou pokračovat.
  </p>
  <p>
    Pozdravujte Abertamy. Já jsem tam tuším někdy v roce 1954 byl vedoucím restaurace U města Abertam, což byl tehdy zlatý důl, protože klientela byli horníci kteří vydělávali těžké peníze v Jáchymovských dolech a neměli to za co utratit a tak to nosili ku mně do hospody.
  </p>
  <p>
    Abertamy bylo kdysi město pašeráků. Vyprávělo se tam, že tam kdysi chytli na hranici chlapa s ruksakem který vedl na provázku kozu.
  </p>
  <p>
    Když se ho zeptali co to nese v tom ruksaku, tak řekl že žrádlo pro kozu.
  </p>
  <p>
    Ti celníci mu moc nevěřili a tak si ten ruksak nechali otevřít a tam bylo kafe. "Kafe? Kafe koza přeci nežere".
  </p>
  <p>
    "Když ho nežere, tak ho prostě nedostane", odvětil na to ten pašerák.
  </p>
  <p>
    S pozdravem,
  </p>
  <p>
    M. Klima
  </p>
  <section>
    <h id="dalsi" var="inputvar-pribuzne_h">
      n/a
    </h>
    <desc>
      n/a
    </desc>
    <p var="inputvar-relation@var">
      Příbuzné články nejsou k dispozici
    </p>
    <ul var="doclist-stitek">
      <li>n/a
      </li>
    </ul>
    <p var="inputvar-taglist" class="taglist">
      n/a
    </p>
  </section>
</body>