<?xml version="1.0" encoding="utf-8"?>
<body xml:lang="cs" ns="https://www.hostovka.cz" class="docinfo linklist" data-source="http://2017.hostovka.cz/clanek.php?clanek=199.html" data-image="/files/preview/clanky/jak_si_vybrat_z_listku/general.jpg" data-type="article" lang="cs">
  <h ctime="2006-12-13" mtime="2006-12-13" id="jak_si_vybrat_z_listku" author="Michael Klíma" short="Jak si vybrat z lístku" authorid="hostovka/michael_klima">
    Jak si vybrat z lístku
  </h>
  <desc kw="gastronomie">
    Tímto příspěvkem do jisté míry narušuji logistiku celé Hostovky, protože by nejdříve měl být popsán z působ jak si vybrat restauraci, ale musel jsem tento příspěvek napsat teď dokud mám ještě v paměti příhodu která se v současné době odehrála v jedné restauraci v ČR.
  </desc>
  <p>
    Začnu tím, že bych chtěl zdůraznit, že opravdovými znalci jídla a pití se jako studenti Hostovky nestanete čtením několika příspěvků na těchto nebo i jiných web stránkách které se zabývají gastronomii, ani čtením kuchařských knih nebo všech těch věhlasných gastronomických magazinů, a dokonce ani ne vystudováním nějakého kuchařského institutu či některé hotelové školy ať již je to v České republice nebo někde v zahraničí.
  </p>
  <p>
    Také bych chtěl zdůraznit, že to že se někdo považuje za labužníka a má třeba i vlastní web stránky ho ještě neopravňuje k tomu považovat se za znalce či kritika gastronomie.
  </p>
  <p>
    Labužníci totiž jsou jak mezi gurmety tak i mezi gurmány nebo snoby, a když se to tak vezme tak je jich tolik, že by si zasloužili svoji vlastní skupinu.
  </p>
  <p>
    Bylo by ale mylné se domnívat, že labužník je někdo kdo vychutnává jen kaviár, lanýže nebo jiná drahá jídla.
  </p>
  <p>
    Labužník je někdo, kdo si umí vychutnat všechno co mu chutná, bez ohledu na to zda je to drahé nebo laciné, zda je to v souladu se současnými gastronomickými předpisy nebo módním trendem, nebo jestli to chutná i někomu jinému.
  </p>
  <p>
    Do skupiny labužníků, abych se přiznal, patřím i já. Během mé praxe jsem procestoval téměř celý svět a dá se říci, že není téměř žádné jídlo které bych neochutnal.
  </p>
  <p>
    Pracoval jsem také většinou v dobrých hotelích a restauracích, a to i v takových kde cena večeře na osobu mohla být,- i více (bez vína), a kde jsem toho mohl sníst a vypít co hrdlo ráčí, ale nejlépe jsem si pochutnal když mi manželka doma udělala knedlíky s vejci, šunkofleky nebo cmundu a dobrou českou sekanou nikdy neodmítnu.
  </p>
  <p>
    Všechno je to v sofistikovanosti hostů o které jsem se již zmínil, a o které se v Česku nemluví, a já si myslím, že vím proč. Většina Čechů po celou dobu gastronomického temna totiž neměla možnost navštěvovat dobré a případně luxusní restaurace, a kde tedy tu sofistikovanost měli získat.
  </p>
  <p>
    Sofistikovanému hostu nikdo nemusí nic popisovat. Sofistikovaný host, neboli znalec pohostinství totiž již ze jména nebo vzhledu podniku, případně z jídelního lístku pozná, co může v takovém podniku očekávat.
  </p>
  <section>
    <h id="kdo_je_lepsim_znalcem_pohostinstvi">
      Kdo je lepším znalcem pohostinství?
    </h>
    <desc>
      Učil jsem 15 let na hotelové škole v Chicagu, a v té době jsem mým studentům často kladl otázku: "Kdo je lepším znalcem pohostinství?" kuchař který posledních 10 let pracuje v jednom a tom samém podniku, šest, někdy i sedm dnů v týdnu, nebo obchodní cestující, který poslední 3 roky cestuje po světě, spí každý den v jiném hotelu a jí každý den v jiné, někdy dobré a jindy špatné restauraci?
    </desc>
    <p>
      Mí studenti mi chtě nechtě, museli vždy dát za pravdu, že někteří naši hosté, i když třeba neumí uvařit ani vajíčko natvrdo, nebo nevědí, proč si číšník dává tu ruku za záda když nalévá víno, jsou v mnoha případech většími odborníky než jsme mi sami, s tím rozdílem, že na to nemají glejt.
    </p>
    <p>
      Většina mezinárodně respektovaných hoteliérů, vyjma možná Césara Ritze, jako byli Ellsworth Statler, Conrad Hilton, J.Willard Mariott (pro kterého jsem pracoval), a dokonce ani Ray Kroc, nejúspěšnější provozovatel :fast food", (původem Čech), a kterého jsem měl tu čest znát osobně, nebyli školení "odborníci".
    </p>
    <p>
      Jejich odbornost spočívala ve znalosti toho, co hosté chtějí, tudíž anži by to věděli, tak se drželi mého hesla: "Dejte lidem to co chtějí a co jim patří".
    </p>
    <p>
      Jak ale můžete očekávat takovou odbornost od všech těch našich bývalých soudruhů vedoucích Interhotelů a Rájů, a jiných institucí, kteří jsou ještě u válu, z nichž někteří (ne jejich vinou), sami nikdy v pořádném hotelu nespali, a kteří v žádné restauraci s prvotřídními jídly a servisem nikdy nebyli.
    </p>
    <p>
      Několika průzkumy bylo například zjištěno, že většina kuchařů a číšníků chodí do restaurací na jídlo méně než kdokoliv jiný. Je to prostě tím, že kuchaři a číšníci jedí zpravidla v restauraci ve které pracují, a pokud jdou do jiné restaurace, tak to je většinou až po práci na nějaké občerstvení, na nějaký Schlaf Drink, ale velmi zřídka na jídlo.
    </p>
    <p>
      Já vím, že to bude mnohým mým čtenářům solí v očích, a někteří řeknou že se jen tak rozcapuji, ale nemohu jinak než k tomu přidat příhodnou případovou studii.
    </p>
    <h id="moje_odborne_zkusenosti">
      Moje odborné zkušenosti
    </h>
    <desc>
      Již jsem se asi někde zmínil, že jsem se na Ameriku 20 let připravoval, neboli, že jsem toho po příjezdu do Ameriky o americkém pohostinství věděl více než mnohý rodilý Američan.
    </desc>
    <p>
      Pracoval jsem v Chicágu a to většinou v drahých a luxusních restauracích jako Executive Chef. Moji známí se mně tím pádem často ptali které chicagské restaurace jsou dobré a které jim mohu doporučit. Byl jsem ale v Americe krátce, a měl jsem jiná vydání než chodit do drahých restaurací a i kdybych měl již nějaké zkušenosti s americkou gastronomii tak bych býval byl opatrný při doporučení nějakého jídla či restaurace, protože podle mé teorie to že někdo pracuje v nějaké luxusní restauraci z něj nějakého znalce gastronomie ještě nedělá.
    </p>
    <p>
      Velmi jsem se za to ale styděl a tak jsem jim z legrace říkal, že nejlepší chicágská restaurace je u mě doma, a také jsem je k nám velmi často zval.
    </p>
    <p>
      V Americe, zřejmě tak jako v Česku, je takovým zvykem, že vaši hosté vás na oplátku pozvou k nim do domu.
    </p>
    <p>
      Moji známí se za své domy stydět nemuseli, ale jejich manželky se styděly za své kuchařské umění, a tak to všichni řešili tak, že nás na oplátku zvali do restaurací a přitom mně dávali na vybranou kterou restauraci bych chtěl poznat a toho si ještě dodnes velice vážím, protože jsem poznal restaurace které jsem si tehdy nemohl dovolit.
    </p>
    <p>
      Později, když jsem si to mohl dovolit jsem "vymetl" celou řadu luxusn9ch dobrých i špatných restaurací, protože je to můj koníček, ale za ty první zkušenosti vděčím mým přátelům díky kterým teď mohu srovnávat a případně i kritizovat, ale velmi zřídka se rozcapuji.
    </p>
    <p>
      Ale k mé příhodě...
    </p>
    <p>
      Již jsem se zmínil o tom, že jsem v Česku jednomu úplnému laikovi pomohl otevřít restauraci. Oproti mnohým jiným restauracím v této restauraci, protože téměř nikdo není vyučený, přísně dodržují danou koncepci a jídla připravují podle mých osvědčených receptů a kalkulací, takže si nikdo nestěžuje.
    </p>
    <p>
      Stalo se ale nedávno, že jedna dáma si v té restauraci objednala Kuře Kung-Pao, ale bez oříšků a bez chili papriček!. Podle mé zásady kterou v té restauraci dodržují a která říká "Dejte hostům to co chtějí" to kuře Kung-Pao té dámě připravil dokonce sám majitel té restaurace který nejenom že ví co Kung-Pao je protože ho jedl v několika jiných restauracích i v zahraničí, ale který by ho nikdy nepřipravil jinak než podle m0ho receptu.
    </p>
    <p>
      Stalo se ale to co očekával. Ta dáma si na kvalitu toho Kung-Pao, které je jedním z nejprodávanějších jídel a na které si zatím nikdo nestěžoval stěžovala, a dokonce si ho nechala zavolat a řekla mu, že to Kung-Pao nemělo žádnou chuť a že v něm nebyla žádná zelenina, což podle mě je vyložená chucpa!
    </p>
    <p>
      Ten majitel té restaurace je ale mým nejlepším studentem a tak zná jednu z mých dalších zásad a sice že host má vždycky pravdu, ale jenom pokud je host.
    </p>
    <p>
      Proto té dámě řekl, že to Kung-pao připravují podle autentického čínského receptu podle kterého do něj žádná zelenina nepatří přestože některé české restaurace to tak dělají.
    </p>
    <p>
      Proto se té dámy také zeptal jestli někdy byla v Číně, když tak přesvědčivě mluví o tom jak Kung-Pao má vypadat, načež ta dáma řekla že ano a sice v nějaké čínské restauraci v Praze.
    </p>
    <p>
      Pointa?
    </p>
    <p>
      Jako studenti Hostovky byste se neměli holedbat vašimi znalostmi leda že jste si stoprocentně jisti, že víte o čem mluvíte.
    </p>
    <p>
      Není totiž tajemstvím, že mnozí čeští kuchaři "vylepší" i několik staletí staré klasické receptury, ale někteří oproti tomu připravují jídla podle podnikových receptur.
    </p>
    <h id="dalsi" var="inputvar-pribuzne_h">
      n/a
    </h>
    <desc>
      n/a
    </desc>
    <p var="inputvar-relation@var">
      Příbuzné články nejsou k dispozici
    </p>
    <ul var="doclist-stitek">
      <li>n/a
      </li>
    </ul>
    <p var="inputvar-taglist" class="taglist">
      n/a
    </p>
  </section>
</body>