
{xml:lang="cs" ns="https://www.hostovka.cz" class="docinfo linklist" data-source="http://2017.hostovka.cz/clanek.php?clanek=201.html" data-image="/files/preview/clanky/piti\_vina\_a_zdravi/general.jpg" data-type="article"}

{ctime="2006-12-21" mtime="2006-12-21" data-top="914" id="piti\_vina\_a\_zdravi" author="Michael Klíma" short="Pití vína a zdraví" authorid="hostovka/michael\_klima"}

# Pití vína a jeho vliv na zdraví 

{kw="nápoje"}

Jako studenti Hostovky byste měli něco vědět o víně a proto se k vínu budeme ještě několikrát vracet, ale dnes si řekněme, jak zdravé či škodlivé pití vína vlastně je. 

To co vám teď ale napíší musíte brát, jak Američané říkají: "with a grain of salt", což se česky myslím říká s reservou. 

Nebudete mi asi věřit, že já jsem začal pít víno když mi bylo asi 18 let, a hodně. Bylo to v Africe ve francouzské armádě, kde jsme denně "fasovali" one quart, neboli čtvrťák na osobu. 

Někteří vojáci se kterými jsem byl na cimře víno nepili a nebo málo, a tak pro ty kteří víno měli rádi, jako já, ho bylo stále dost. 

Jaké víno to bylo, to ví jen Bůh, ale "who cares". Jedno je ale jisté, a sice to, že to zřejmě bylo nejlacinější víno které bylo na místním trhu, a věřte mi, že takové víno je mnohdy to nejlepší a nemusí to být jen víno francouzské. 

Nechte si od někoho kdo byl v Alžíru vyprávět, jak dobré a laciné to víno tam je. 

No, já již také nevím jaké víno to bylo, ale po dvou nebo po třech čtvrtkách to bylo stejně jedno. 

Ale takto bych mohl pokračovat a vytahovat se kde všude jsem byl a kolik vína jsem v životě vypil, ale o to tady nejde. 

Jde o to, že jsem celý život v pohostinství a že jsem ochutnal mnoho druhů vína, ale musím se přiznat, že přesto stále ještě nejsem connoiseur. Já se také musím přiznat, že k degustování vín nemám nadání, ale mám asi šedesátiletou padesátiletou praxi (Bože jak to utíká) a během té praxe jsem přišel na to jaké víno mi chutná bez ohledu na jeho barvu, ročník nebo cenu. 

V mé odborné knihovně, kterou jsem v 68 roce zanechal v česku, jsme měl francouzskou knížku o koštérském umění ve které jsem si rád četl, ale tím má snaha o expertízu v tomto směru končila a tak si raději nechám poradit od odborníka. 

Degustování vína podle mně není řemeslo, ale umění a jako každé umění to chce nadání a z praxe vím, že i trochu zkušeností, takže mně nějaký dvacetiletý sommeriér nemůže opít rohlíkem. 

Já ale také dám hodně na doporučení laiků, sousedů, příbuzných a známých kteří mají víno rádi a kteří ho často pijí, a byli byste překvapeni, kolik toho lidé v Kalifornii o víně vědí. 

Nedávno naši sousedi k nám přišli na večeři a jak je to nakonec i v Česku zvykem, přinesli láhev červeného vína, s tím, že ho zrovna koupili a že jim chutná natolik, že ho musíme ochutnat. 

Měli jsme k večeři rybu, a já vím, že k rybě má být bílé víno, a tak jsem měl pro jistoto již dvě láhve nachlazené, ale sousedi, o kterých bych nemohl říci, že jsou barbaři, trvali na tom, že musíme ochutnat to červené které oni přinesli. 

Bylo to kalifornské Merlot, ročník 2001 z vinných sklepů Deer Valley ve Woodbrigdge, v Kalifornii, což je kousek tady od nás, ale z nějakého důvodu jsme toto víno nikdy nepili a tak jsme ho rádi ochutnali. 

Červené víno, jak nejspíše víte, se nemusí chladit, a má se podávat šámbrované, neboli při pokojové teplotě, ale to jak víte je tak trochu nesmysl, protože jinou teplotu pokoje mají ve Skandinávii, a jinou máme u nás v Kalifornii kde bez klimatizace může být pokojová teplota až 36°C, a proto možná kaliforňané pijí červené víno chlazené a někteří (barbaři) ho pijí "on the roc", ale Amerika je "Free country" a tak co naděláte. 

Abych to ale zkrátil... 

My jsme ten Merlot prostě ochutnali k té rybě, a mohu vám říci, ta ryba na chuť toho vína neměla vůbec žádný vliv a vice versa. 

To víno prostě bylo vynikající, a ještě ho mám schované protože, a teď se podržte... stálo jen .99 

Já nevím kolik toho víte o kalifornském víně a nevím, za kolik se prodává v Česku, ale tady to "laciné" kalifornské víno, které je vždy velice dobré, nedostanete pod 3 až 4 dolary za sedmičku, a proto hned druhý den jsem ho koupil celou bednu, dříve než ho rozprodali. 

Teď ale přijde to nejlepší... V té době se na televizi objevila zase taková fáma, že prý bylo testy doloženo, že denní popíjení alespoň sklenky červeného vína, prodlužuje lidský věk až o 30%. 

No, vy to neznáte, ale Američané jsou jako malé děti a věří všemu co jim na té televizi nakukají, takže po tom vínu o kterém jsem se zmínil se jen zaprášilo. 

Minulý týden ale jeden doktor, který má relativně populární pořady na televizi, to nejenom potvrdil, ale dal tomu korunu tím, že řekl, že obzvláště lidé kteří kouří, snižují riziko srdečního záchvatu pokud vypijí jednu sklenku vína za každou cigaretu kterou vykouří. 

V Americe lidé sice nekouří zdaleka tolik jako v Česku, ale i tak jsou lidé kteří vykouří denně třeba i 20 cigaret, a ty bych já rád viděl na konci dne, kdyby se touto radou řídili. 

Tudíž abych to nějak zakončil. Nenechte si od nikoho nic radit, ani ode mě ne. Pijte víno které vám chutná, ať bíle nebo červené, ale pijte ho s mírou i když třeba kouříte. 

Já sice nekouřím, ale piji víno denně, ale já také denně cvičím a plavu, a moje doktorka mi při mé poslední prohlídce řekla, že když se budu o mé tělo i nadále tak starat, že mi vydrží až do smrti. 

Pokud s mými úvahami nesouhlasíte, tak neváhejte vyjádřit Váš názor, případně mi položte Vaše otázky. 

{id="dalsi" var="inputvar-pribuzne_h"}

## n/a 

n/a 

{var="inputvar-relation@var"}

Příbuzné články nejsou k dispozici 

{var="doclist-stitek"}

  * n/a 

{var="inputvar-taglist" class="taglist"}

n/a

