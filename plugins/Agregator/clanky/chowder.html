<?xml version="1.0" encoding="utf-8"?>
<body xml:lang="cs" ns="https://www.hostovka.cz" class="docinfo linklist" data-source="http://2017.hostovka.cz/clanek.php?clanek=315.html" data-image="/files/preview/clanky/chowder/general.jpg" data-type="article">
  <h ctime="2008-05-01" mtime="2019-10-16" id="chowder" author="Michael Klíma" short="Chowdery">
    Husté polévky zvané chowdery
  </h>
  <desc kw="jídla a jídelní lístky, polévky, recept, Amerika">
    Americký <em xml:lang="en">chowder</em> je hutná, hustá a velice chutná <a href="/druhy_polevek">polévka</a> připravená ze všemožných potravin upravených většinou na mléčném nebo rajčatovém základu. Může to být například kukuřičný <em xml:lang="en">Corn Chowder</em>, <em xml:lang="en">Manhattan</em>, <em xml:lang="en">Boston</em> nebo populární polévka z mušlí <em xml:lang="en">New England Clam Chowder</em>.
  </desc>
  <p>
    Chowdery mají původ nejspíše v chutné a husté polévce, kterou ze všech možných potravin vařili první francouzští imigranti v Kanadě. Mimo jiné tato polévka obsahovala také brambory, kterým říkali <em xml:lang="fr">chaudrée</em>. Když potom polévka překročila hranice Kanady a dostala se do Ameriky, tak získala nové jméno <em xml:lang="en">chowder</em>.
  </p>
  <p class="example">
    Kukuřičný chowder je ve skutečnosti první americkou polévkou, která byla známá ještě dříve, než se o ostatních chowderech vědělo. V Česku ale s kukuřičným chowderem asi moc neuspějete, protože Češi si podvědomě myslí, že je kukuřice jen pro krmení dobytka.
  </p>
  <section>
    <h xml:lang="en" id="abalone_chowder_a_la_mike">
      Abalone Chowder à la Mike
    </h>
    <desc>
      <em xml:lang="en">Abalone Chowder</em> je jediný chowder, který se dá nazvat americký. Je to proto, že ho nikde mimo některých přímořských oblastí Kalifornie nedostanete.
    </desc>
    <p>
      Abalone je krásná asi 18 cm dlouhá načervenalá lastura vyložená perletí. Sval měkkýše je jedlou částí abalone a má delikátní příchuť mušlí. Zvláštností abalone je, že americké zákony nedovolují jejich rozvoz do ostatních států Ameriky natožpak do Česka.
    </p>
    <p>
      Níže uvádím svoji variantu receptu. Množství jednotlivých surovin receptu neuvádím, protože chowder dělám metodou „podle oka do potoka“.
    </p>
    <ol>
      <li>Slaninu osmahneme dohněda a polovinu vysmaženého tuku dáme stranou.
      </li>
      <li>Dříve než tuk v pánvi vystydne, tak do něj přidáme nakrájené abalone a cibuli a vše rychle osmahneme.
      </li>
      <li>Směs zaprášíme moukou a zalijeme horkou vodou a horkým mlékem.
      </li>
      <li>Chowder přivedeme do varu, přidáme na kostičky krájené brambory, osolíme a opepříme dle chuti.
      </li>
      <li>Na mírném ohni chowder vaříme asi 20 minut.
      </li>
    </ol>
    <h xml:lang="en" id="manhattan_clam_chowder">
      Manhattan Clam Chowder
    </h>
    <desc>
      <em xml:lang="en">Manhattan Clam Chowder</em>, se od ostatních chowderů liší tím, že je červený. Připravuje se z mušlí (anglicky <em xml:lang="en">clams</em>), česky také zvaných slávky.
    </desc>
    <p>
      Mušle se nesmí dlouho vařit, protože dlouhým vařením tuhnou. Proto všechny mušlové chowdery nazývám „šup sem, šup tam“.
    </p>
    <ol>
      <li>Na kostičky nakrájenou slaninu osmahneme na trošce másla.
      </li>
      <li>Přidáme drobně nakrájenou cibuli, kterou dozlatova osmahneme.
      </li>
      <li>Přidáme na kostičky nakrájená rajčata, šťávu z mušlí, a vodu nebo vývar.
      </li>
      <li>Jakmile se vývar začne vařit, přidáme na malé kostičky nakrájené brambory a vaříme je až téměř doměkka.
      </li>
      <li>Nakonec přidáme vyloupané mušle, osolíme a opepříme a odstavíme z ohně, aby mušle neztuhly.
      </li>
    </ol>
    <p>
      Slanina, o které se v amerických receptech hovoří, není stejná jako naše slanina (špek). Americká slanina (anglicky <em xml:lang="en">bacon</em>) je břišní slanina prorostlá masem a na trh přichází nakrájená na tenké plátky.
    </p>
    <h id="jak_jsem_vymyslel_hartford_fishermen_s_chowder">
      Jak jsem vymyslel Hartford Fishermen's Chowder
    </h>
    <desc>
      Krátce po příchodu do Ameriky jsem pracoval jako <a href="/kucharske_tituly#vykonny_sefkuchar">výkonný šéfkuchař</a> ve velkém restauračním komplexu v Chicagu. V komplexu jsme měli jednak dvě luxusní restaurace, hospodu a lidovou jídelnu se samoobsluhou, kde se denně v poledne podávalo až 3.500 obědů.
    </desc>
    <p>
      V pátek, i když to nebyl nejsilnější den v týdnu, jsme měli na jídelním lístku mimo jiné alespoň 3 až 4 druhy ryb a nejméně dvě rybí polévky. Ryby i rybí polévky šly v pátek velmi dobře na odbyt, ale zásada v amerických samoobsluhách je, že gastronádoby ve výdejním pultě musí být až do posledního okamžiku plné. Stávalo se tak, že na konci oběda zbylo relativně velké množství rybích jídel.
    </p>
    <p>
      V Americe, což vám asi bude připadat neuvěřitelné, se zbytky jídel nevyhazují. Tak bohatá už Amerika není. Zbytky jídel (v daném případě zbytky ryb) se v takovém případě rychle zchladí a pokud je jich dost, tak se uloží v lednici do druhého dne.
    </p>
    <p>
      Druhý den se zbytky zahřejí na předepsanou teplotu a dají se do výdejní linky jako specialita za sníženou cenu. Menší zbytky ryb se uloží do mrazáku, někdy až do dalšího pátku, kdy se přidávají do rybích polévek.
    </p>
    <p>
      Přišel jsem s nápadem nashromáždit denní zbytky ryb, na kterých nebylo nic špatného a v pátek z nich udělat krémovou rybí polévku. Aby se lépe prodávala navrhoval jsem jí nazvat jako chowder. Chowder Klíma by asi moc neupoutal, a tak jsme ho nazvali podle jména komplexu jako <em xml:lang="en">Hartford Fisherman's Chowder</em>.
    </p>
    <h var="inputvar-faq_h" id="dotazy">
      n/a
    </h>
    <desc var="inputvar-faq_desc">
      n/a
    </desc>
    <p var="inputvar-faqs@var">
      Bez příbuzných dotazů
    </p>
    <h id="dalsi" var="inputvar-pribuzne_h">
      n/a
    </h>
    <desc>
      n/a
    </desc>
    <p var="inputvar-relation@var">
      Příbuzné články nejsou k dispozici
    </p>
    <ul var="doclist-stitek">
      <li>n/a
      </li>
    </ul>
    <p var="inputvar-taglist" class="taglist">
      n/a
    </p>
  </section>
</body>
