<?xml version="1.0" encoding="utf-8"?>
<body xml:lang="cs" ns="https://www.hostovka.cz" class="docinfo linklist" data-source="http://2017.hostovka.cz/clanek.php?clanek=30.html" data-image="/files/preview/clanky/agnes_sorel/general.jpg" data-type="article" lang="cs">
  <h ctime="2005-07-03" mtime="2020-04-30" id="agnes_sorel" author="Michael Klíma" short="Agnès Sorel">
    Drůbeží garnitura Agnès Sorel
  </h>
  <desc kw="restaurace a servis, omáčka">
    Agnès Sorel (1410–1450) byla milenka francouzského krále Karla VII. Měla významný vliv na krále a snažila o snížení bídy a mizérie v zemi. Je po ní pojmenována garnitura (soubor jídel a doplňků) pro drůbež a jateční masa.
  </desc>
  <p>
    Garnitura se skládala z paštik z drůbeží fáše plněných <a href="sotyrovani">sortýrovanými</a> žampiony obloženými kulatými plátky uzeného jazyka a lanýži. K drůbeži se navíc přidávala omáčka <em xml:lang="fr" lang="fr">Allemande</em>.
  </p>
  <section>
    <h id="omacka_allemande">
      Omáčka Allemande
    </h>
    <desc>
      <em xml:lang="fr" lang="fr">Allemande</em> znamená ve francouzštině <em>německý</em>, ale je to také název jedné z velmi populárních francouzských omáček. Vytvořil ji známý kuchař <a href="careme">Marie-Antoine Carême</a>. Krémová omáčka světlé barvy mu připomínala blonďaté Němce, proto ji pojmenoval <em xml:lang="fr" lang="fr">Allemande</em>.
    </desc>
    <p class="example">
      Název omáčky byl ale proti mysli mnoha tehdejších francouzských kuchařů. Dokonce i král všech kuchařů a kuchař všech králů <a href="auguste_escoffier">Escoffier</a> se pokusil změnit germánské jméno této již tak slavné omáčky na <em xml:lang="fr" lang="fr">Sauce Blonde</em> nebo <em xml:lang="fr" lang="fr">Sauce Parisienne</em>. Její originální název ale přežil.
    </p>
    <p>
      Postup přípravy omáčky je jednoduchý. Ne příliš husté <em xml:lang="fr" lang="fr">velouté</em> zjemníme a částečně zahustíme žloutky a smetanou. Tomu se francouzsky říká <em xml:lang="fr" lang="fr">liaison</em>.
    </p>
    <h xml:lang="fr" id="veloute">
      Velouté
    </h>
    <desc>
      Nebuďte nervózní z názvů klasických omáček. <em xml:lang="fr" lang="fr">Veluoté</em> je francouzský název velmi jednoduché bílé omáčky, dělané z drůbežího, telecího nebo rybího vývaru zahuštěného světlou jíškou.
    </desc>
    <p>
      <em xml:lang="fr" lang="fr">Veluoté</em> patří do skupiny pěti základních (mateřských) omáček. V kuchyních, ve kterých se zabýváte vlastní výrobou, se bez ní neobejdete. Je totiž základem pro milión dalších omáček, například pro omáčky <em xml:lang="fr" lang="fr">Allemande</em> a <em xml:lang="fr" lang="fr">Supreme</em>.
    </p>
    <h var="inputvar-faq_h" id="dotazy">
      n/a
    </h>
    <desc var="inputvar-faq_desc">
      n/a
    </desc>
    <p var="inputvar-faqs@var">
      Bez příbuzných dotazů
    </p>
    <h id="dalsi" var="inputvar-pribuzne_h">
      n/a
    </h>
    <desc>
      n/a
    </desc>
    <p var="inputvar-relation@var">
      Příbuzné články nejsou k dispozici
    </p>
    <ul var="doclist-stitek">
      <li>n/a
      </li>
    </ul>
    <p var="inputvar-taglist" class="taglist">
      n/a
    </p>
  </section>
</body>