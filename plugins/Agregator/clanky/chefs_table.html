<?xml version="1.0" encoding="utf-8"?>
<body xml:lang="cs" ns="https://www.hostovka.cz" class="docinfo linklist" data-source="http://2017.hostovka.cz/clanek.php?clanek=405.html" data-image="/files/preview/clanky/chefs_table/general.jpg" data-type="article">
  <h ctime="2009-04-19" mtime="2019-11-07" id="chefs_table" author="Michael Klíma" short="Chefs Table" >Šéfkuchařův stůl</h>
  <!-- generated attribute kw by user_udpatekw.sh on 2020-05-12, do not edit -->
  <desc kw="restaurace a servis, Francie"><a href="/kucharske_tituly#sefkuchar">Šéfkuchařův</a> stůl je anglicky nazýván jako <em xml:lang="en">chef‘s table</em>. V některých restauracích a hotelech ve Francii bylo, a doufám že je ještě zvykem, že před zahájením provozu všichni kuchaři, společně s šéfkuchařem, zasednou ke stolu prostřenému bílým ubrusem a společně obědvají.</desc>
  <p>V Americe znamená ale <em xml:lang="en">chef’s table</em> poněkud něco jiného. Původně to byly restaurace s jídelnami, ze kterých bylo prosklenou stěnou vidět do kuchyně. Dnes to jsou jídelní stoly umístěné přímo v kuchyni, z kterých mohou hosté sledovat přípravu objednaných jídel.</p>
  <p class="example">Tato forma pohostinství si získala takovou oblibu, že některé hotely budují v kuchyních, nebo těsně v jejich sousedství malé jídelny o kapacitě 12 až 18 hostů.</p>
  <p>Šéfkuchařův stůl mnohdy sousedí s vinotékou a nejpopulárnější vína jsou umístěna vždy na dosah ruky. Šéfův stůl zpravidla nabízí jen několik vybraných jídel z normálního jídelního lístku. Některé stoly jsou relativně jednoduché, některé jsou zase naopak elegantnější než stoly v hlavní jídelně.</p>
  <p>Pod názvem <em xml:lang="en">chef’s table</em> některé firmy nebo cestovní kanceláře nabízejí v Americe několikadenní návštěvy vybraných restaurací pro zájmové skupiny. Některé tyto Chef's tables jsou tak populární, že musíte mít rezervaci na několik měsíců dopředu.</p>
    <section>
  <h id="dalsi" var="inputvar-pribuzne_h">n/a</h>
    <desc>n/a</desc>
    <p var="inputvar-relation@var">Příbuzné články nejsou k dispozici</p></section>
</body>