
{xml:lang="cs" ns="https://www.hostovka.cz" class="docinfo linklist" data-source="http://2017.hostovka.cz/clanek.php?clanek=368.html" data-image="/files/preview/clanky/pot_luck/general.jpg" data-type="article"}

{ctime="2008-08-12" mtime="2008-08-12" id="pot\_luck" author="Michael Klíma" short="Pot Luck" authorid="hostovka/michael\_klima"}

# Pot Luck

<!-- generated attribute kw by user_updatekw.sh on 2021-01-05, do not edit -->

{kw="gastronomie"}

Již jsem se někde zmínil, že jsem se na Ameriku asi dvacet let připravoval. Četl jsem o americké gastronomii vše, co mi do ruky přišlo, ale hlavně jsem studoval americký gastronomický slovník a americkou gastronomickou hantýrku.

Musím se ale přiznat, že když jsem potom v 68 roce do Ameriky přišel a myslel si, že význam všech těch gastronomických výrazů znám, se ukázalo, že jsem byl velice naivní.

V americké gastronomii, jako nakonec i v každé jiné, jsou výrazy, které jednak v žádných slovnících nenajdete, a i když je najdete, tak není zaručeno, že jejich výklad je správný.

Navíc konkrétně americký gastronomický slovník se hemží výrazy převzatými z ostatních populárních gastronomických slovníků.

Takových výrazů, jejichž význam jsem neznal, jsem časem našel několik a jedním z nich byl „pot luck“ nebo také „potluck“. To že „pot“ je hrnec a že "luck" je štěstí jsem věděl již z prvních hodin angličtiny, ale k pochopení těchto výrazů to nestačilo.

Původ slova "potluck" může být někdy koncem 16 století, kdy mezi původními osadníky Ameriky se považovalo za štěstí (luck), když některý z neočekávaných hostů přinesl hrnec „pot“ něčeho, co obohatilo stůl hostitelky.

V 19 století se výraz "potluck" stal výrazem označujícím období jídla (supper), ku kterému každý host přinesl nějaké jídlo které sám připravil. Dnes ale tím štěstím je, když všichni hosté nepřinesou jedno a to samé, leda, že to je podmínkou jako když se u nás dělá soutěž o nejlepší knedlík nebo svíčkovou.

To se ale časem také vyřešilo tím, že se hosté domluvili s hostitelkou o tom co kdo plánuje přinést a co přinesou ostatní hosté, takže těch stejných nebo podobných jídel se moc nesešlo.

Potluck, i když se o tom oficiálně nemluví, je jakási soutěž ve kvalitě a atraktivním vzhledu každého jídla, podle mě další štěstím je, když se takové jídlo vůbec dá jíst.

Nemusím vám asi říkat, že každá kuchařka považuje ten svůj výtvor za "master piece", ale někdy nesmíte být moc kritičtí a hlavně se nesmíte moc zabývat myšlenkou kdy, kde a v jakých hygienických podmínkách takové jídlo bylo připraveno.

Štěstí dnes také je, že některý ten host to co přinese koupí v nějaké renomované restauraci, takže moc neriskujete a někdy si dokonce i pochutnáte.

Vzpomněl jsem si na potluck v této předvánoční době, kdy české hospodyňky také soutěží a to v přípravě obligátního bramborového salátu a hlavně v pečení vánočního pečiva.

Využívám také této příležitosti k tomu, abych všem studentům hostovky popřál příjemné prožití svátků Vánočních, zdraví a hlavně hodně štěstí v novém roce. Na Titaniku totiž všichni byli zdraví, ale někteří neměli štěstí.

{id="dalsi" var="inputvar-pribuzne_h"}

## n/a

n/a

{var="inputvar-relation@var"}

Příbuzné články nejsou k dispozici

{var="doclist-stitek"}

  * n/a

{var="inputvar-taglist" class="taglist"}

n/a

