
{xml:lang="cs" ns="https://www.hostovka.cz" class="docinfo linklist" data-image="/files/preview/clanky/assembly_cooking/preview.jpg" data-type="article" data-source="http://2017.hostovka.cz/clanek.php?clanek=438" data-top="2"}

{ctime="2009-05-19" mtime="2018-12-06" id="vareni\_z\_polotovaru" author="Michael Klíma" short="Vaření z polotovarů"}

# Vaření z polotovarů v moderní kuchyni 

{kw="kuchyňské techniky, polotovary, komponenty"}

Vaření z polotovarů _(anglicky assembly cooking)_ spočívá v sestavení a prezentaci odborně připravených jídel složených ze zdravotně nezávadných a kuchyňsky upravených potravin. Zjednodušené jde o rychlost a plánovaní výroby za použití konvenientních potravin. 

Technika vaření z polotovarů je dnes jiná, než byla za dob Carêma, Escoffiera a jiných velkých kuchařů, kteří se o všechny bývalé techniky zasloužili. Vaření z polotovarů je založeno na znalostech: 

  * populárních kuchyní, 
  * standardních receptur, 
  * zbožíznalství, 
  * toho, jak se potraviny jedna s druhou snoubí, a 
  * moderních kuchařských zařízení a technik. 

{id="naroky\_na\_kuchare"}

## Nároky na kuchaře 

Kuchyňské techniky, kdysi založené na manuální zručnosti, se díky moderním strojům a výrobním zařízením zrychlily a zefektivnily. Nicméně kladou vyšší nároky na schopnosti kuchyňského personálu tyto techniky využívat. 

{class="example"}

Cílem dnešního kuchařského umění je odborně, hygienicky a ekonomicky správně připravit jídlo, které je zdravé, chutné a atraktivní, a které si získá obdiv a uznání jeho konzumentů. Cesta k tomuto cíli je jen ve znalostech a schopnostech kuchaře. 

V definici kuchařského umění se sice vyloženě nezmiňuji o rychlosti nebo o čase, ale jasně je tam uvedena ekonomika. Vaření je dnes rozděleno na přípravu a na dohotovení, případně na prezentaci jídel. To je vlastně vaření z polotovarů. 

{id="priprava_polotovaru"}

## Příprava polotovarů 

Kdysi se u každého receptu opakoval popis způsobu přípravy potravin čistěním, krájením, strouháním a jinými mechanickými technikami. Opakovalo se, že před konečnou úpravou musí některé potraviny být očištěné, marinované, předvařené, blanšírované, případně i jinak tepelně připravené. 

To bylo v dobách, kdy se vůbec nevědělo o komerčně vyráběných polotovarech, tzv. k vaření připravených _(anglicky ready to cook)_ potravinách, přípravcích, nebo o hotových jídlech. Dnes je trh doslova zaplaven již očištěnými, nakrájenými, porcovanými či jinak kuchyňsky upravenými _(konvenientními)_ potravinami. Tím se podstatně zjednodušila a zrychlila fyzická příprava jídel. 

{id="rychlost\_a\_planovani"}

## Rychlost a plánování výroby 

Umění se nedá měřit rychlostí. Není ale žádným tajemstvím, že je rychlost v přípravě jídel v dnešní době mnohdy tím základním požadavkem. 

Základním požadavkem moderní gastronomie je totiž zkrátit dobu od vyrobení jídla do doby jeho konzumace na minimum. K tomu se technika vaření z polotovarů přímo nabízí. 

Krátit stanovenou dobu tepelné přípravy jídel ve většině případů ale nelze. Nicméně se dá nesmírné množství času ušetřit plánováním výroby, plánováním správného zařízení, moderních kuchyňských technik a využitím konvenientních potravin. 

{id="upravene_potraviny"}

## Předem upravené potraviny 

Konvenience, _(anglicky convenience)_ znamená příhodnost, pohodlí a snadnost. S tím úzce souvisí rychlost, úspora času a nákladů, což při přípravě jídel není nic nového. 

Předem upravené _(konvenientní)_ potraviny si stále ještě nenašly cestu do našich domácích či restauračních kuchyní. Jsem ale pevně přesvědčen, že i sám velký Escoffier by dnes rád sáhl po nějaké hotové omáčce. Stál by totiž před stejným problémem dnešního kuchařského umění, jako všichni jeho ostatní kolegové, což jsou náklady na jídlo. 

{class="example"}

Konvenitentní jsou například všechny polotovary, opracované potraviny a přípravky francouzsky zvané _appareils_. Také jsou to v poslední době i konzervovaná či zmrazená hotová jídla. 

Dříve jsme si všechny tyto přípravky a polotovary museli v kuchyni připravovat sami. Dnes jsou ale všechny tyto přípravky vyráběny ve velkém. Mnohdy jsou vyráběny levněji a lépe, než bychom si je mohli vyrobit doma sami. 

Někteří kuchaři, ať již v domácích nebo v restauračních kuchyních, mají ke konvenientním potravinám a výrobkům neopodstatněnou nedůvěru. To je hlavně proto, že výhodu těchto výrobků ještě neobjevili a nevyzkoušeli. 

{id="sestavovani\_jidel\_ve_svete"}

## Sestavování jídel ve světě 

Dohotovení jídel sestavením jejich polotovarů není nic nového. Čínská, japonská a mnoho dalších orientálních a asijských kuchyní tuto techniku používají po tisíciletí. Americké restaurace rychlého občerstvení _(anglicky fast food)_ jsou na těchto technikách rovněž založeny. 

Pracoval jsem v Americe v mnoha velkých luxusních restauracích podávajících stovky jídel, ve kterých jsem kolikrát neměl ani jednoho vyučeného kuchaře. Přežil jsem jedině proto, že jsem měl dobré přesné a jednoduché recepty, a že jsem jako jeden z prvních techniku vaření z polotovarů používal. 

Dnes mi to zatím moc lidí nevěří, ale na mé předpovědi již mnohokrát došlo. Chtěl bych tedy, aby byl dokumentován můj výrok, že typická česká kuchyně založená na pracných a neefektivních metodách přípravy jídel má odzvoněno, a že moderní česká kuchyně se bez nějaké formy sestavování polotovarů již neobejde. Neboli, že vznikne jakési české rychlé občerstvení _(fast food)_. 

{id="dalsi" var="inputvar-pribuzne_h"}

## n/a 

n/a 

{var="inputvar-relation@var"}

Příbuzné články nejsou k dispozici 

{var="doclist-stitek"}

  * n/a 

{var="inputvar-taglist" class="taglist"}

n/a

