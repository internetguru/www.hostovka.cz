<?xml version="1.0" encoding="utf-8"?>
<body xml:lang="cs" ns="https://www.hostovka.cz" class="docinfo linklist" data-source="http://2017.hostovka.cz/clanek.php?clanek=111.html" data-image="files/preview/clanky/allspice/general.jpg" data-type="article">
  <h ctime="2005-11-18" mtime="2018-12-05" id="nove_koreni" author="Michael Klíma" short="Nové koření">Historka o novém koření</h>
  <!-- generated attribute kw by user_updatekw.sh on 2020-07-05, do not edit -->
  <desc kw="kdo-kdy-kde, koření, historka">K novému koření, lépe řečeno k jeho anglickému jménu <em>allspice</em> se váže jedna zábavná příhoda. Ta se stala u hotelu Marriott v Chicagu na letišti.</desc>
  <p>V hotelu jsme připravovali tisíce jídel pro různé mezinárodní letecké společnosti. Pracovali tam většinou Mexičané, kteří nebyli sice vyučení kuchaři, ale měli již několik let praxe a někteří mluvili docela obstojně anglicky.</p>
  <p>Když se pro nějakou zahraniční společnost mělo připravit zcela neznámé jídlo, tak jsem dal kuchařům podrobný recept v angličtině s přesným popisem jeho přípravy. Musím říci, že to většinou bez problémů zvládli.</p>
  <p>Jednoho dne jsem přišel s novým receptem k Jessusovi (kuchař, který připravoval jídla pro první třídy). Vysvětlil jsem mu, jak jídlo připravit, a prošli jsme, zda má všechny potřebné suroviny a koření. Po jeho ubezpečení, že je mu vše jasné, jsem šel na obchůzku ostatních oddělení.</p>
  <p>Asi po deseti minutách jsem se vrátil k Jessusovi, který měl na svém pracovním stole v takovém vysokém pojízdném kabinetu vyložené všechno koření z kuchyně. Bylo jich asi 40 a já nevěděl, co to znamená.</p>
  <p>Vypadalo to, jako když chce Jessus tu skřínku vyčistit, a tak jsem se ho zeptal, co to vlastně dělá. Jessus mi řekl, abych neměl starosti, že přeci umí číst a že mám v tom receptu jasně napsáno, že se k jeho přípravě má použít <em>allspice</em>.</p>
  <p>Nu, ukázalo se, že Jessusova angličtina přeci jenom nebyla tak dobrá. Jinak by věděl, že <em>allspice</em>, psáno dohromady, je nové koření. Všechno koření by se muselo napsat zvlášť jako <em>all spice</em>.</p>
    <section>
  <h id="dalsi" var="inputvar-pribuzne_h">n/a</h>
    <desc>n/a</desc>
    <p var="inputvar-relation@var">Příbuzné články nejsou k dispozici</p>
  <ul var="doclist-stitek">
    <li>n/a</li>
  </ul>
  <p var="inputvar-taglist" class="taglist">n/a</p>
</section>
</body>