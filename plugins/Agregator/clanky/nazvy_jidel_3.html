<?xml version="1.0" encoding="utf-8"?>
<body xml:lang="cs" ns="https://www.hostovka.cz" class="docinfo linklist"
  data-source="http://2017.hostovka.cz/clanek.php?clanek=479.html"
  data-image="/files/preview/clanky/nazvy_jidel_3/general.jpg"
  data-type="article">
  <h ctime="2009-12-25" mtime="2009-12-25" id="nazvy_jidel_3" 
    author="Michael Klíma"
    short="Názvy jídel 3"
    authorid="hostovka/michael_klima">Názvy jídel 3</h>
  <!-- generated attribute kw by user_udpatekw.sh on 2020-04-27, do not edit -->
  <desc kw="etika">Mezinárodní gastronomie není taková džungle za jakou si ji představuje vedení restaurace STOLETÍ v Praze, údajně  jedna z nejlepších pražských  restaurací, což nemohu posoudit, protože jsem tam nebyl, a tak musím jen dát na co o ni píše Laura Baranik ve svém článku  pro Lidové noviny.</desc>
  <p>Jestli Laura Baranik je profesionální  restaurační kritik nevím,  ale jedno přikázání mého náboženství říká „Nikomu nevěř“. Nejsem ale  v současné době v Česku, tudíž se tam osobně podívat nemohu  a tak jsem se na tu restauraci podíval alespoň na internetu a mohu vám říci, že je to otřes.</p>
  <p> Souhlasím s tím, že ta restaurace vypadá docela dobře, ale jídelní lístek na který se můžete na internetu podívat, a hlavně názvy těch jídel, jsou ukázkou disrespektu ke všem zásadám gastronomie a tvorby jídelních lístků a proto s kritikou Laury plně souhlasím.</p>
  <p>Tvorba názvů jídel má své zásady, které jak se dá se říci, jsou  v celém gastronomickém světě respektovány, ale názvy jídel na lístku restaurace STOLETÍ, vybočují ze všeho co jsem kdy v životě viděl, a mohu vás ubezpečit, že jsem toho viděl více než dost.</p>
  <p>Prostě podle mě je to nejenom veliká skvrna na českém pohostinství, ale i otřesné poznání toho, jaké mezery mají naši hosté ve znalosti gastronomie, a ve  vědomí toho co jim za jejich peníze patří. Já se sice snažím v tom ohledu něco dělat na stránkách mých stránek HOSTOVKA, ale to je bohužel málo, nehledě k tomu že to ještě málo lidí čte.</p>
  <p>Přečetl jsem si totiž i diskuzi k celému článku a jsem přímo šokován, že jsou i lidé kterým se ten jídelní lístek líbí. Tolik o sofistikovanosti české restaurační klientely. To víte, kritikem pohostinství je každý kdo už někdy v nějaké restauraci byl, ale kritizovat veřejně hosty, si opováží málo kdo. Já ale musím zcela otevřeně  říci, že ti hosté, kteří ty názvy jídel schvalují, mají do sofistikovanosti hodně daleko.</p>
  <p>Ve všech případech kde je to jen trochu možné by jídla  na jídelních lístcích měla být uváděna pod jejich původními, klasickými nebo obecně známými názvy.</p>
  <p>Některé klasické  názvy byly jídlům dány na počest známých osobností,  jiné měly souvislost s tvůrcem,  jiné napovídají o místě původu,  některé se vztahují k nějaké historické události a velká většina naznačuje jaká surovina, nebo jaký způsob  byl k přípravě jídla použit.  Prostě kořen může být v čemkoliv. U některých  klasických názvů jídel se dnes ale bohužel  dá jen těžko zjistit jejich původ a názvy jídel vždy nenapovídají, kdo vlastně byl autorem, lépe řečeno tvůrcem daného jídla.</p>
  <p>O psaní jídelních lístků byly napsány celé spisy a lexikonů jídel je tolik, že se nedají ani spočítat.  Některé jsou dobré, jiné jsou horší, ale v zásadě ty dobré jsou opisovány jeden od druhého, protože etika psaní jídelních lístků nedovoluje, aby se cokoliv na klasickém a ustáleném názvu jídla měnilo. </p>
  <p>Tudíž dokud budou existovat restaurace ve kterých se budou podávat klasická jídla světových kuchyní tak  roštěná Esterhazy  by měla zůstat  roštěnou Esterhazy, svíčková Welington by měla zůstat  svíčkovou Welington a kuře Marengo by mělo zůstate kuřetem Marengo, a Americká limonáda Americkou limonádou, ať je to v Římě, Moskvě, Pekingu, New Yorku nebo kdekoliv jinde na světě.</p>
  <p>Tvořit násilně nové názvy jídel, nebo měnit stávající vžité názvy  bez znalosti zásad  jejich tvorby je známka naprosté ignorance gastronomických zásad a etiky.</p>
    <section>
  <h id="dalsi" var="inputvar-pribuzne_h">n/a</h>
    <desc>n/a</desc>
    <p var="inputvar-relation@var">Příbuzné články nejsou k dispozici</p></section>
</body>
