
{xml:lang="cs" ns="https://www.hostovka.cz" class="docinfo linklist" data-source="http://2017.hostovka.cz/clanek.php?clanek=286.html" data-image="/files/preview/clanky/porchetta/general.jpg" data-type="article"}

{ctime="2008-02-17" mtime="2008-02-17" id="porchetta" author="Michael Klíma" short="Porchetta" authorid="hostovka/michael_klima"}

# Porchetta

<!-- generated attribute kw by user_udpatekw.sh on 2020-04-25, do not edit -->

{kw="jídla a jídelní lístky"}

Porchetta, jeden z nejpopulárnějších masitých italských produktů je původem z města Arricia.

Arricia horské město jihovýchodně od Říma je již po 2000 let známé svými recepty jídel připravených z vepřového masa. Každý víkend více než 40.000 italských a jiných evropských turistů navštěvuje Arricii aby ochutnali jejích nejpopulárnější výrobek poršetu (Porchetta). Dnes ale několik rodin specialistů z Arricie vyváží jejich speciality do světa. Jejich nejznámější výrobky jsou Porchetta OriginaleTM , Coppiette OriginaliTM, Tronchetto OriginaleTM , a Zampetti OriginaliTM.

Toto je nejznámější ze zmíněných výrobků připravený podle 2000 let starého receptu, který je údajně přísně střežený.

K výrobě Porchetta OriginaleTM se používají malá prvotřídní selata která po vykostění a okořenění vybraným kořením pečou po dlouhé hodiny ve speciálních pecích. Ochutnal jsem tuto porchettu na mezinárodní restaurační výstavě v Chicagu a dokonce se mi podařilo získat recept na její přípravu který jsem ale přislíbil zachovat v tajnosti. Jediné co mohu prozradit, že v chuti tato porchetta předčí její pověst.

Coppiette je něco podobného jako americké "beef jerky" s tím rozdílem, že coppiette je lepší. Díky minimálnímu obsahu tuku a cholesterolu a díky tomu že nebyly přidány žádné konzervační prostředky si coppiette určitě získá oblibu.

Tronchetto jak se zdá si získá ještě větší oblibu než Porchetta hlavně při cateringu díky jejímu tvaru.

Zampetti OriginaliTM

Zampeti které se dá připravit o mnoho snadněji než kdysi tak populární zampone, se připravuje ve speciální peci. Tajemství spočívá také hlavně ve způsobu kořenění.

Výše uvedené výrobky pravděpodobně na českém trhu ještě nejsou ale při oblibě které se vepřové maso na českém stole těší nebude asi dlouho trvat než někdo něco podobného začne vyrábět.

