
{xml:lang="cs" ns="https://www.hostovka.cz" class="docinfo linklist" data-source="http://2017.hostovka.cz/clanek.php?clanek=80.html" data-image="/files/preview/clanky/host/general.jpg" data-type="article"}

{ctime="2005-10-23" mtime="2005-10-23" id="host" author="Michael Klíma" short="Host" authorid="hostovka/michael_klima"}

# Host

<!-- generated attribute kw by user_udpatekw.sh on 2020-04-25, do not edit -->

{kw="restaurace a servis"}

Host je prostě někdo, bez koho pohostinství nemůže vůbec existovat, ale někteří čeští i slovenští hoteliéři a restauratéři si tuto skutečnoat neuvědomují.

Když řeknu "Host" psáno velkým písmenem, tak nemám na mysli hosty o kterých se říká: "Host do domu, klacek do ruky", nebo že: "Host a ryba třetí den páchne", přičemž někdo dodává, že příbuzný páchne již druhý den.

Mám na mysli hosty kteří naopak "páchnou" pokud v hotelu nestráví alespoň ty tři dny, které každý hotel potřebuje k tomu, aby ukazatele jeho aktivního cestovního ruchu k něčemu vypadaly.

Už vás někdy napadlo, že mnohý cizinec se v české či slovenské republice již nikdy neukáže bez ohledu na to, zda byl spokojený nebo ne protože to k nám prostě má daleko?

Nemůžete přeci být tak naivní, abyste si mysleli, že všichni turisté k nám jezdí za krásami Prahy, Českého Krumlova nebo za našimi hrady a zámky, ya tanci těch ogarů s děvuchami, případně za přírodními krásami.

Odečtěte si ze všech těch statistik o incomming turismu některé ty naše bohatších "západní" příbuzné kteří o Češích nebo o Slovácích nic kloudného neřeknou a kteří, protože to k nám mají blízko, k nám jezdí častěji, ale jen za laciným jídlem, žrádlem pro psy, natankovat si auto, nebo za lacinýma holkama a pod.,a kteří pak hned peláší domů protože české hotely jsou pro ně u nás drahé (což je to jedniné v čem mají pravdu).

Odečtětě si všechny ty baťůžkáře a "turisty" kteří si doma častou návštěvu restaurací nemohou dovolit a uvidíte, že to s tím naším "západním" incomming rurismem není tak horké. (Ještě že máme dnes ty turisty z Východu.)

Nicméně hoteliérům a restauratérům by mělo záležet na tom, co hosté o svých zkušenostech říkají když se vrátí domů.

{id="host\_m\_vdycky_pravdu"}

## HOST MÁ VŽDYCKY PRAVDU!

Říká se, že je to výrok který prvně vyslovil ELLSWORTH M. STATLER, americký hoteliér a zakladatel prvního amerického hotelového řetězce Holiday Inn.

Zda Statler byl skutečně první kdo toto řekl není dokázáno a také to není podstatné. Podstatné je, že s tímto výrokem každý pracovník v hotelovém a restauračním průmyslu musí souhlasit.

Já s tímto výrokem také souhlasím, ale trochu jsem ho doplnil tím, že:

"Host má vžycky pravdu, ale jenom pokud je host."

Po více než 60 leté praxi, musím ale bohužel říci, že:

"Ne každý kdo chodí do restauračních podniků je host v tom pravém slova smyslu."

Když řeknu "Host", tak také nemám na mysli jen ty zahraniční hosty o kterých si někteří naši podnikatelé myslí, že jsou záchranou jak českého nebo slovenského pohostinství.

Mám na mysli i naše domácí Hosty, tj. naše "příbuzné", kterých si musíme vážit možná více než těch "cizinců".

Nakonec dnes naše tržby také již nerozdělujeme na tržby ve valutách a na tržby v korunách, a po vstupu do ES "cizinci" pro nás budou jen hosté přicházející ze zámoří.

Host je každý kdo přijde do ubytovacích a stravovacích zařízení ve kterých mu za jeho peníze provozovatel poskytneme jídlo, pití, služby a prostředí lepší než má eventuálně doma. M. Klima

K tomu bych ale ještě měl dodat, že dobrý host je takový který zná práva hosta, který z naši restaurace odchází spokojený a který se do ni eventuálně vrátí.

V tomto smyslu se tudíž opět ukazuje raison d' être Hostovky která vychová sofistikované studenty (hosty), kteří budou vědět co jim za jejich peníze patří a kteří si v Česku a na Slovensku vynutí respekt a uznání všech provozovatelů pohostintví.

