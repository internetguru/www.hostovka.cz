<?xml version="1.0" encoding="utf-8"?>
<body xml:lang="cs" ns="https://www.hostovka.cz" class="docinfo linklist" data-source="http://2017.hostovka.cz/clanek.php?clanek=284.html" data-image="/files/preview/clanky/marshmallows/general.jpg" data-type="article">
  <h ctime="2008-02-12" mtime="2019-11-07" id="marshmallows" author="Michael Klíma" short="Marshmallows" >Cukroví marshmallows</h>
  <!-- generated attribute kw by user_updatekw.sh on 2021-01-05, do not edit -->
  <desc kw="jídla a jídelní lístky, cukroví, Amerika, recept"><em xml:lang="en">Marshmallows</em> je cukroví, jenž pochází až ze starého Egypta. Dělalo z medového základu zahuštěného šťávou z kořene rostliny zvané proskurník lékařský (anglicky <em xml:lang="en">marsh mallow</em>).</desc>
  <p class="example">Dnes je <em xml:lang="en">marshmallow</em> směs cukru, kukuřičného sirupu, želatiny, arabské gumy a chuťových přísad.</p>
  <p>Když jsem se s <em xml:lang="en">marshmallow</em> poprvé setkal v Americe, tak mi připomínalo žužu, které jsem znal z mládí. Proto mi to nedalo a prostudoval jsem si několik receptů, abych přišel na to, jak se vyrábí. Jak ale asi víte, tak moc nejsem na nějaké dlouhé vaření. Proto jsem <em xml:lang="en">marshmallows</em> nikdy nedělal a kupoval jsem si ho hotové.</p>
  <p>V Americe existuje <em xml:lang="en">marshmallow</em> v různých velikostech a v různých barvách. Děti ho jedí tak jak je. Přidává se ale (obrazně řečeno) téměř do všeho – od salátů přes zmrzlinu, až po želatinu nebo pudinky, případně do kakaa nebo do horké čokolády.</p>
  <p class="example">Velice oblíbené je <em xml:lang="en">marshmallow</em> opékané nebo rožněné nad otevřeným ohněm. Musí se to ale trochu umět. Pokud to trochu přeženete, tak vám to <em xml:lang="en">marshmallow</em> chytne plamenem a je po legraci.</p>
  <p>Pokud byste si chtěli <em xml:lang="en">marshmallows</em> někdy udělat sami, tak vám přikládám jeden z nejlepších receptů Tomáše Kellera.</p>
  <ol>
    <li>Skleněnou ohnivzdornou formu o velikosti asi 23 × 33 cm vymažeme olejem a vysypeme práškovým cukrem.</li>
    <li>21 g práškové želatiny rozpustíme v 1/2 šálku vody a necháme ji „kvést“ asi 10 minut.</li>
    <li>V malém kastrůlku smícháme 2 šálky cukru, 2/3 šálku kukuřičného sirupu, a 1/4 šálku vody.</li>
    <li>Směs přivedeme do varu a vaříme, než dosáhne teploty 121 °C.</li>
    <li>Do mixéru při malých obrátkách přiléváme horkou směs.</li>
    <li>Nakonec přišleháme 1/4 lžičky soli, zvýšíme obrátky a šleháme do husté pěny. To by mělo trvat asi tak 18 minut.</li>
    <li>V tu chvíli můžeme přišlehat trochu tekuté vanilky.</li>
    <li>Směs nalijeme do připravené skleněné formy.</li>
    <li>Směs pokryjeme pomaštěným filmem, uhladíme, odstraníme film a necháme v chladné místnosti odpočinout do druhého dne.</li>
    <li>Posléze <em xml:lang="en">marshmallow</em> vytáhneme na pocukrovaný vál a vyválíme na požadovanou výšku.</li>
    <li>Pro rožnění či grilování <em xml:lang="en">marshmallow</em> nakrájíme kráječem na pizzu na kostky 3 × 3 cm. Můžeme ale krájet i malé kostičky, které pak přidáváme například do kakaa či do horké čokolády.</li>
    <li>Kostičky obalíme práškovým cukrem, aby se nelepily.</li>
  </ol>
  <p>Pokud se vám <em xml:lang="en">marshmallow</em> povedlo, tak ho můžete dělat na kšeft. Pokud ne, tak to vyhoďte a pokuste se o to znovu.</p>
    <section>
    <h var="inputvar-faq_h" id="dotazy">n/a</h>
    <desc var="inputvar-faq_desc">n/a</desc>
    <p var="inputvar-faqs@var">Bez příbuzných dotazů</p>
    <h id="dalsi" var="inputvar-pribuzne_h">n/a</h>
    <desc>n/a</desc>
    <p var="inputvar-relation@var">Příbuzné články nejsou k dispozici</p>
  <ul var="doclist-stitek">
    <li>n/a</li>
  </ul>
  <p var="inputvar-taglist" class="taglist">n/a</p>
</section>
</body>
