<?xml version="1.0" encoding="utf-8"?>
<body xml:lang="cs" ns="https://www.hostovka.cz" class="docinfo linklist" data-source="http://2017.hostovka.cz/clanek.php?clanek=433.html" data-image="/files/preview/clanky/uprava_jidel/general.jpg" data-type="article">
  <h ctime="2009-05-10" mtime="2009-05-10" id="uprava_jidel" author="Michael Klíma" short="Úprava jídel" authorid="hostovka/michael_klima">
    Úprava jídel
  </h>
  <desc kw="kuchyňské techniky">
    S úpravou jídel je to obdobné jako se surovinami které k jejich úpravě používáme. Úprava jídel může být složitá, profesionální, domácí a jednoduchá, případně tak zvaná rychlá (fast food), laciná a drahá.
  </desc>
  <p>
    Způsob úpravy jídel úzce souvisí s typem kuchyně na kterou se specializujeme. Není třeba zdůrazňovat, že kuchyni francouzskou, až na nějaké výjimky, můžeme považovat za složitou.
  </p>
  <p>
    Českou, německou včetně několika jiných evropských kuchyní, a kuchyně orientální, můžeme označit za profesionální, protože k její přípravě potřebujeme alespoň základní odborné znalosti. Kuchyni americkou a kuchyni fast food můžeme považovat za kuchyni jednoduchou protože ji může po krátkém zacvičení připravovat kde kdo.
  </p>
  <p>
    Se stupněm složitosti úpravy jídel také souvisí nároky na odbornost kuchařů a ostatních pracovníků v kuchyni, a tím zároveň i nároky na mzdy. Tudíž pokud si nemůžeme dovolit zaplatit vysoce profesionální kuchaře, tak budeme muset přizpůsobit jídelní lístek našim možnostem a zařadit na něj jídla natolik jednoduchá, aby je mohli připravovat kuchaři s menšími odbornými znalostmi, případně i nevyučení zaměstnanci.
  </p>
  <p>
    Na druhé straně, pokud máme zkušené kuchaře, kterým platíme vysokou mzdu, by bylo chybou toho nevyužít. V takovém případě, pokud předpokládáme, že to naše klientela ocení, dáme na jídelní lístek jídla třeba i z lacinějších potravin, ale náročnější na odbornou přípravu, a eventuálně za ně počítáme odpovídající cenu, abychom ty naše drahé kuchaře nějak zaplatili.
  </p>
  <p>
    V tomto ohledu je to management který musí být tou hnací silou. V takovém případě, po diskusi s kuchaři zařadíme do našeho seznamu jídla která budou případně jejich specialitou. Budeme překvapeni co se v některých kuchařích skrývá.
  </p>
  <p>
    Musíme ale být opatrní abychom z našich kuchařů nevytvořily primadony. Toto se stávalo restauracím v Americe, že si za velké peníze přivezly z Evropy, kuchaře který si přivezl vlastní recepty a mnohdy i své pomocníky, tak zvanou kuchyňskou brigádu. Po nějakém čase, když se tento kuchař v té Americe trochu otrkal a stal se populární, tak z této restaurace odešel i se svými recepty a celou brigádou, a otevřel si svoji restauraci třeba i na stejné ulici. Jaký byl osud restaurace ze které ten kuchař odešel vám nemusím povídat.
  </p>
  <p>
    Z toho plyne poučení, že nikdy netvoříme jídelní lístek kolem schopností jen několika našich zaměstnanců a obdobně od našich „laciných“ kuchařů neočekáváme nějaké zázraky.
  </p>
  <p>
    You get what you paid for.
  </p>
  <section>
    <h id="dalsi" var="inputvar-pribuzne_h">
      n/a
    </h>
    <desc>
      n/a
    </desc>
    <p var="inputvar-relation@var">
      Příbuzné články nejsou k dispozici
    </p>
    <ul var="doclist-stitek">
      <li>n/a
      </li>
    </ul>
    <p var="inputvar-taglist" class="taglist">
      n/a
    </p>
  </section>
</body>
