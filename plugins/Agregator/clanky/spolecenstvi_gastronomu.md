
{xml:lang="cs" ns="https://www.hostovka.cz" class="docinfo linklist" data-source="http://2017.hostovka.cz/clanek.php?clanek=61.html" data-image="/files/preview/clanky/gastonomie/general.jpg" data-type="article"}

{ctime="2005-08-11" mtime="2020-01-05" id="spolecenstvi_gastronomu" author="Michael Klíma"}

# Společenství gastronomů

<!-- generated attribute kw by user_udpatekw.sh on 2020-05-12, do not edit -->

{kw="gastronomie, Francie, Česká republika"}

V českém odborném tisku jsem se teprve nedávno dozvěděl, že existuje české společenství gastronomů a francouzské společenství _Chaîne des Rôtisseurs {xml:lang="fr"}_.

Dá se říci, že odborné časopisy (kterých v České republice na štěstí není mnoho) čtu velmi pozorně. Společenství gastronomů však nejspíše ušlo mé pozornosti.

Nevím jestli není _Chaîne des Rôtisseurs {xml:lang="fr"}_ nějakou tajnou organizací, jako jsou svobodní zednáři, ale studenti Hostovky by o tom měli přeci jenom něco vědět. Proto zkráceně popíši, co jsem se o tomto společenství dozvěděl.

{id="chaine\_des\_rotisseurs"}

## Francouzské společenství Chaîne des Rôtisseurs

Francouzský _Chaîne des Rôtisseurs {xml:lang="fr"}_ byl založen v roce 1248. Původně byl tento cech omezen na kuchaře, kteří pekli husy, ale časem se rozrostl ve významu a počtu členů. V roce 1610 mu byl přidělen králem chráněný erb.

Tehdy se _Chaîne des Rôtisseurs {xml:lang="fr"}_ stal nejvíce prosperujícím cechem. Jeho členové byli příslušníky významných francouzských šlechtických rodin. To ale cechu uškodilo při Francouzské Revoluci, kdy ztratil většinu členů a byl rozpuštěn.

Gastronomicky řečeno do obrození cechu v roce 1950 uběhlo 160 let. Po druhé světové válce se v Paříži sešli tři gastronomové a dva profesionálové se stejným cílem. Ten byl obnovit hrdost a prvenství v kuchařském umění ztracené během války a nedostatku surovin.

Tehdy bylo znovu oficiálně ustanoveno společenství _Chaîne des Rôtisseurs {xml:lang="fr"}_. Původní erb předchozího cechu byl obnoven a uznán francouzskou vládou.

Dnes je společenství _Chaîne des Rôtisseurs {xml:lang="fr"}_ nejstarší a největší [gastronomickou][1] organizací na světě. Více než 80.000 osob se každoročně zúčastňuje aktivit této organizace, z čehož je 7.000 členů v Americe. Hlavní štáb tohoto řetězce sídlí v Paříži. V Americe má tento řetězec přibližně 140 poboček a celonárodní kancelář je v Novém Yorku.

Řetězec _Chaîne des Rôtisseurs {xml:lang="fr"}_ se od ostatních organizací odlišuje důrazem na vyrovnané členství amatéru a profesionálů v hotelovém a restauračním průmyslu dodávajících potraviny, víno a zařízení. Dále se odlišuje vyrovnaným členstvím odborníků v obsluze, instruktorů, autorů kuchařských a odborných knížek, stejně tak jako amatérů a sofistikovaných návštěvníků restaurací (hostů), kteří nalézají uspokojení v dobrém jídle, pití a dobré společnosti.

{id="dalsi" var="inputvar-pribuzne_h"}

## n/a

n/a

{var="inputvar-relation@var"}

Příbuzné články nejsou k dispozici

 [1]: gastronomie

