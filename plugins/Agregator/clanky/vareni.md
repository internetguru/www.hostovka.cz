
{xml:lang="cs" ns="https://www.hostovka.cz" class="docinfo linklist" data-source="http://2017.hostovka.cz/clanek.php?clanek=32.html" data-image="/files/preview/clanky/vareni/general.jpg" data-type="article"}

{ctime="2005-07-03" mtime="2019-03-11" id="vareni" author="Michael Klíma" short="Vaření"}

# Tepelné úpravy potravin

<!-- generated attribute kw by user_updatekw.sh on 2020-07-05, do not edit -->

{kw="kuchyňské techniky"}

Výrazem vaření (_cooking_) jsou obecně označovány všechny techniky používané v kuchyni při přípravě a úpravě potravin. V profesionálním provozování pohostinství ale označit všechny kuchařské techniky slovem vaření nestačí.

Vaření je náročné jak na teoretické znalosti a zručnost, tak i na odbornou praxi, dokonalou znalost potravin, potřebného náčiní, pomůcek, nového zařízení a nových technologií. Naučit se vařit předpokládá základní zručnost podobně jako naučit se zpívat, tančit nebo jezdit na kole.

{class="important"}

Hostovka není škola vaření, ale jako studenti Hostovky byste pro lepší orientaci v jídelních lístcích měli znát význam názvů kuchařských technik, které se na jídelních lístcích běžně objevují. Pro lepši orientaci byly kdysi tepelné úpravy potravin rozděleny do tří základních skupin:

  * vaření vlhkým teplem (_moist heat cooking_),
  * vaření suchým teplem (_dry heat cooking_)
  * vaření v tuku (_cooking in fat_).

{id="vareni\_vlhkym\_teplem"}

## Vaření vlhkým teplem

Vaření vlhkým teplem lze dále rozdělit do čtyř podskupin:

  * vaření ve vodě (_boiling_),
  * v páře (_steaming_),
  * [dušení][1] (_braising_) a
  * vaření ve vodní lázni (_cooking in a double boiler_).

{id="vareni\_suchym\_teplem"}

## Vaření suchým teplem

[Pečení][2], je výraz, který se v češtině používá jak pro pečení pečiva, tak i pro pečení masa nebo drůbeže. Angličtina výrazem pečení (_baking_) označuje tepelnou přípravu chleba, moučníků, případně několika jiných potravin. Tepelná úprava masa a drůbeže se nazývá _roasting_.

{class="important"}

Jsou ale výjimky. Například přípravě kuřete obaleného strouhankou, nebo jen i moukou, se říká _baking_. Obdobně se výraz _baking_ používá při přípravě masa obaleného těstem, jako je například svíčková Welington.

Do technik přípravy jídel suchým teplem spadá také:

  * úprava na grilu, na rožni, na gridlu (_grilling_) a
  * úprava na pánvi (_pan grilling_).

{id="vareni\_v\_tuku"}

## Vaření v tuku

Další skupina tepelné úpravy jídel jsou úpravy v tuku nebo na tuku (_cooking in fat_) a dá se dále rozdělit o tří podskupin.

  * Hluboké smažení (_deep frying_),
  * smažení na pánvi (_pan frying_) a
  * smažení v troubě nebo v konvektomatu.

{id="dalsi_techniky"}

## Další techniky

Další kuchařské techniky, o kterých v některých našich učebnicích není zatím zmínka, jsou:

  * mikrovlnné vaření (_microwave cooking_),
  * kontaktní vaření (_contact cooking_),
  * vaření a okamžité zmrazování šokem (_cook and chill_),
  * vaření metodou sous-vide,
  * [vaření z polotovarů][3] (_assembly cooking_),
  * [food styling][4],
  * stage cooking apod.

{id="dalsi" var="inputvar-pribuzne_h"}

## n/a

n/a

{var="inputvar-relation@var"}

Příbuzné články nejsou k dispozici

 [1]: /duseni
 [2]: /peceni
 [3]: /vareni_z_polotovaru
 [4]: /food_styling

