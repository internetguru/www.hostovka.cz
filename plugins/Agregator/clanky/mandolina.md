
{xml:lang="cs" ns="https://www.hostovka.cz" class="docinfo linklist" data-source="http://2017.hostovka.cz/clanek.php?clanek=277.html" data-image="/files/preview/clanky/mandolina/general.jpg" data-type="article"}

{id="mandolina" ctime="2008-02-04" author="Michael Klíma" short="Mandolína" mtime="2019-11-07"}

# Multifunkční struhadlo kuchyňská mandolína

{kw="stroje a náčiní"}

Mandolína je ve světě známá jako hudební nástroj, ale v gastronomii je mandolína úplně jiné zvíře. Je to jakési multifunkční struhadlo, na kterém se ručně strouhají potraviny. Strouhá se na ni podobnými pohyby, jako při hře na mandolínu, odtud ten název.

Díky všemožným mechanickým a elektrickým kráječům se v moderních kuchyních s kuchyňskou mandolínou moc často nesetkáte. Osobně na ni ale nedám dopustit. Mandolínu jsem moc rád používal i v kuchyních, ve kterých jsem měl k dispozici všemožné sofistikované kráječe. Ty dělaly to samé a možná i rychleji. Jejich nevýhoda oproti mandolíně ale je, že jejich následné čistění zabralo více času než samotné krájení.

{class="example"}

S oblibou jsem mandolínu používal pro krájení gaufrette brambor, což jsou brambory, které mají takovou hezkou mřížku. Na mandolíně ale můžete krájet i takzvané sirkové brambory (allumette).

Dnešní mandolíny se oproti těm původním, používaným téměř před sto lety, moc nezměnily. Dnes se akorát vyrábí z nerezu nebo plastů.

Asi před čtyřmi lety jsem se v jedné restauraci na Nilu v Cairu seznámil s egyptským [šéfkuchařem][1] Mustafou, který se mi pochlubil dřevěnou mandolínou. Ta byla údajně stará více než padesát let. Jestli tedy doma nějakou mandolínu máte, tak si ji važte, protože vám bude sloužit ještě po mnoha letech.

 [1]: /kucharske_tituly#sefkuchar

