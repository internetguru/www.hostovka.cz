<?xml version="1.0" encoding="utf-8"?>
<body xml:lang="cs" ns="https://www.hostovka.cz" class="docinfo linklist" data-source="http://2017.hostovka.cz/clanek.php?clanek=117.html" data-image="files/preview/clanky/zbytky/preview.jpg" data-type="article">
  <h ctime="2005-11-26" mtime="2005-11-26" id="zbytky" author="Michael Klíma" authorid="hostovka/michael_klima">
    Zbytky
  </h>
  <desc kw="jídla a jídelní lístky">
    Zbytky, někdy zvané resty, jsou největším bolehlavem každého manažera kuchyně. Zbytky jsou nenahraditelné ztráty. Zbytky mohou být neprodané porce prvotřídních a drahých jídel, které se z nějakého důvodu neprodaly a které tím pádem ztrácí až 50% své hodnoty ovšem v praxi to neznamená, že by na těch zbytcích bylo něco špatného nebo že jsou zdravotně nebezpečné.
  </desc>
  <p>
    Pokud se nezávadnosti zbytků týká tak záleží jak se s těmi zbytky zachází. Proto jako studenti Hostovky bychom nad některými zbytky neměli ohrnovat nos, ba naopak protože někdy takový "zbytek" je vlastně velkou lahůdkou.
  </p>
  <p>
    Zbytky totiž nejsou jen neprodané porce vařených jídel. Surové potraviny které nebyly zpracovány a prodány v plánované době jsou ve skutečnosti také "zbytky".
  </p>
  <p>
    Jsou ale i "zbytky" které se tvoří úmyslně. Já například když jsem měl na lístku smažený lilek, jsem ho vždy usmažil více než jsem předpokládal že se ho prodá a druhý den jsem ten zbytek lilku prodal jako specialitu zvanou Lilek po milánsku.
  </p>
  <section>
    <h id="lilek_po_milansku">
      Lilek po milánsku
    </h>
    <desc>
      Plátky obalovaného, smaženého lilku (zbytek z minulého dne), rajská omáčka, na tenké plátky krájený nebo strouhaný sýr, bešamelová omáčka, přepuštěné máslo.
    </desc>
    <p>
      Dno máslem vymaštěného pekáčku pokryjeme plátky smaženého lilku, pokryjeme tenkou vrstvou sýra a přelijeme bešamelovou omáčkou. Tímto způsobem přidáme ještě 2 nebo tři vrstvy smaženého lilku a ostatních surovin tak abychom zakončili bešamelovou omáčkou. Povrch posypeme strouhaným sýrem, pokapeme rozpuštěným máslem a pečeme v troubě dozlatova.
    </p>
    <p>
      Pečený lilek nakrájíme na porce požadované velikosti a podáváme jako hlavní chod s opečenými bramborami nebo s bramborovou kaší.
    </p>
    <h id="dalsi" var="inputvar-pribuzne_h">
      n/a
    </h>
    <desc>
      n/a
    </desc>
    <p var="inputvar-relation@var">
      Příbuzné články nejsou k dispozici
    </p>
    <ul var="doclist-stitek">
      <li>n/a
      </li>
    </ul>
    <p var="inputvar-taglist" class="taglist">
      n/a
    </p>
  </section>
</body>
