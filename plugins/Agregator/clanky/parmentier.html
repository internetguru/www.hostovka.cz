<?xml version="1.0" encoding="utf-8"?>
<body xml:lang="cs" ns="https://www.hostovka.cz" class="docinfo linklist" data-source="http://2017.hostovka.cz/clanek.php?clanek=338.html" data-image="/files/preview/clanky/parmentier/general.jpg" data-type="article" lang="cs">
  <h ctime="2008-06-29" mtime="2008-06-29" data-top="940" id="parmentier" author="Michael Klíma" short="Parmentier" authorid="hostovka/michael_klima">
    Vepřová panenka parmentier
  </h>
  <desc kw="jídla a jídelní lístky">
    Asi tak v roce 1985, v době kdy jsem byl ředitelem Hospitality Institute International v Chicagu, jsem se občas zúčastňoval různých soutěží, včetně soutěží na recepty nových jídel.
  </desc>
  <p>
    Jednoho dne mi moje sekretářka Barbara ukázala v jednom odborném časopise inzerát velkého masného kombinátu na celostátní soutěž o nejlepší recept z vepřového masa vhodný pro restaurační kuchyně. První cena byla.000 což v té době byly docela velké peníze.
  </p>
  <p>
    Nebylo to ani tak pro ty peníze, protože když něco děláte jen pro peníze tak se vám to mnohdy nepodaří. Mně to ale bavilo a neustále jsem si chtěl dokazovat jak jsem dobrý a tak jsem si to přečetl.
  </p>
  <p>
    Podmínky byly velice jednoduché a sice, že to musí být nový recept s atraktivním názvem, který nebyl ještě nikde uveřejněný, že musí být snadno připravitelný z běžně dostupných a cenově přijatelných surovin.
  </p>
  <p>
    Podmínkou také bylo že to jídlo musí být atraktivní, barevné, chuťově vyrovnané, a že musí být doplněno alespoň dvěma vhodnými přílohami. Další podmínkou soutěže bylo přidat zdůvodnění proč se toto jídlo hodí pro pohostinský průmysl.
  </p>
  <p>
    To všechno nebyl takový problém jako to, že to byl poslední den kdy se musela poslat přihláška do té soutěže. Měl jsem v té době zrovna dost práce a tak jsem mé sekretářce řekl, že bohužel nemám ani čas tu přihlášku vyplnit natožpak napsat ten recept, takže se té soutěže nemohu zúčastnit.
  </p>
  <p>
    Barbara se nedala odbýt a řekla mi, že stačí když ji ten recept nadiktuji, a ona že ona zařídí ten zbytek.
  </p>
  <p>
    Řekl jsem tudíž Barbaře: "Tak piš". Název jídla: "PORK TENDERLOIN STEAK PARMETNIÉR"
  </p>
  <p>
    To že STEAK je na celém světě nejvíce zneužívaný výraz jsem někde již napsal, ale v tomto případě jsem moc nelhal.
  </p>
  <p>
    Nakonec i ten Parmentier v tom názvu má svůj význam o čemž se přesvědčíte po přečtení té receptury.
  </p>
  <section>
    <h id="receptura">
      Receptura
    </h>
    <desc>
      Odblaněnou vepřovou panenku nakrájíme přes vlákno na tenké plátky, každý o váze 2 unce (56.7 gr). Plátky naklepeme, osolíme, opepříme mletým bílým pepřem, poprášíme moukou, obalíme v bramborákovém těstíčku a osmažíme v horkém tuku dozlatova a usmažené steaky necháme okapat na savém papíře.
    </desc>
    <p>
      V Americe je zvykem, že se ku většině jídel podávají 2 přílohy. Jedna příloha je ve většině případů škrobovina (starch) jako jsou brambory, rýže, případně těstoviny, a jedna vhodná zelenina.
    </p>
    <p>
      V obhajobě mého receptu jsem zdůraznil, že tou škrobovinu je ten bramborák kterým to maso je obaleno, a zeleninou že je buď červené nebo bílé zelí, případně obojí.
    </p>
    <p>
      Příprava, pokud máte dobrý mise-en-place neboli hotové to bramborákové těsto a obě zelí, netrvá déle než 2 minuty. Během dalších 3 minut jsou řízky usmažené, takže se to dokonce dá dělat na objednávku a nemusí se tomu říkat "minutka".
    </p>
    <p>
      Výhodou také je, že maso uvnitř toho bramboráku zůstane šťavnaté a dlouho teplé, takže je to vynikající jídlo pro samoobslužné bufety.
    </p>
    <p>
      Další výhoda byla, že se daly velmi snadno podávat 2 kusy na porci v poledne a 3 až 4 kusy večer. Přidal jsem k tomu podrobné recepty a kalkulace, Barbara to všechno poslala, a tím pádem jsem na to docela zapomněl.
    </p>
    <p>
      Bramboráky byly v té době v Americe velice populární a dušené červené nebo bílé zelí podle mého receptu bylo úplný hit. Tudíž, co čert nechtěl, asi za tři měsíce přiběhla Barbara, celá rozjařená, že prý jsem vyhrál první cenu ale, že musím dodat barevné fotografie. Tak jsem to doma uvařil, manželka udělala takový typický kalifornský desert, a tak jme měli docela dobrý oběd.
    </p>
    <p>
      Barbaru jsem samozřejmě pozval s jejím manželem na večeří do jedné exklusivní restaurace kde nám ten PORK TENDERLOIN STEAK PARMETNIÉRE připravili a mohu vám říci že byl stejně dobrý jako bych ho udělal já.
    </p>
    <p>
      Pokud chcete ten steak ochutnat, tak máte tu možnost v restauraci STEKGRILL? v Račiněvsi u Roudnice kde ho podle mého názoru také dělají tak jako bych ho dělal já.
    </p>
    <h id="dalsi" var="inputvar-pribuzne_h">
      n/a
    </h>
    <desc>
      n/a
    </desc>
    <p var="inputvar-relation@var">
      Příbuzné články nejsou k dispozici
    </p>
    <ul var="doclist-stitek">
      <li>n/a
      </li>
    </ul>
    <p var="inputvar-taglist" class="taglist">
      n/a
    </p>
  </section>
</body>