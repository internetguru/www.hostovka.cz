<?xml version="1.0" encoding="utf-8"?>
<body xml:lang="cs" ns="https://www.hostovka.cz" class="docinfo linklist" data-source="http://2017.hostovka.cz/clanek.php?clanek=275.html" data-image="/files/preview/clanky/noze/general.jpg" data-type="article">
  <h ctime="2008-01-27" mtime="2019-08-13" id="noze" author="Michael Klíma" short="Nože">
    Vše o nožích
  </h>
  <desc kw="stroje a náčiní, nože, výroba nožů, broušení, ostření, ocílka">
    Lidé si myslí, že nůž je nůž, ale jen na samotné maso jich existuje tolik, že bych u toho strávil zbytek mládí, než bych vám je všechny popsal. Nožů na maso, takzvaných řeznických (anglicky <em xml:lang="en">butcher's knives</em>) je nekonečná řada. To samé platí o kuchařských nožích (anglicky <em xml:lang="en">chef's knives</em>), které se navíc dělí na maso syrové a maso vařené.
  </desc>
  <p class="example">
    Lidé se mě často ptají, na co si u nožů musí dávat pozor. No přeci na to, abyste se neřízli. K tomu vám mohu z vlastní praxe říci, že se častěji říznete tupým než ostrým nožem.
  </p>
  <section>
    <h id="vroba_no">
      Výroba nožů
    </h>
    <desc>
      Dvě základní techniky výroby nožů jsou kování (anglicky <em xml:lang="en">forging</em>) nebo vysekávání (anglicky <em xml:lang="en">stamping</em>). Bez ohledu na výrobní techniku je ještě několik dalších rozhodujících faktorů, které musíme brát v úvahu. Je to vyvážení (<em xml:lang="en">balance</em>), úchop (anglicky <em xml:lang="en">grip</em>), síla ostří (anglicky <em xml:lang="en">blade strength</em>) a hlavně taky ostrost (anglicky <em xml:lang="en">sharpness</em>).
    </desc>
    <p>
      Kování nožů je zdlouhavější, a tudíž dražší proces než vysekávání. Kované nože jsou také kvalitnější. Rovnováha nože by měla být mezi rukojetí a ostřím. Nevyvážený nůž je těžkopádný a nebezpečný.
    </p>
    <h id="americka_anatomie_noze">
      Americká anatomie nože
    </h>
    <desc>
      Nůž má dvě základní části – ostří (anglicky <em xml:lang="en">blade</em>) a rukojeť (anglicky <em xml:lang="en">handle</em>). Rukojeť může být z jednoho nebo i z více kusů.
    </desc>
    <p>
      Důležité je, aby byla rukojeť dobře tvarovaná, a aby umožňovala pevné držení. To zlepšuje přesnost krájení, brání uklouznutí a zvyšuje bezpečnost.
    </p>
    <p class="important">
      Dřevěné rukojeti se mohou mýt v myčce. Kuchyňské nože by se v myčce mýt neměly a každý pořádný kuchař by si nože měl mýt sám.
    </p>
    <h id="brouseni_a_ostreni_nozu">
      Broušení a ostření
    </h>
    <desc>
      Tupé nože jsou nejčastější příčinou úrazů v komerčních kuchyních. Ostrost nože je závislá na materiálu, ze kterého je ostří vyrobeno. Čím vyšší obsah uhlíku v oceli, ze které bylo ostří vyrobeno, tím ostřejší nůž může být.
    </desc>
    <p>
      Ostré nože jsou důležité ze dvou důvodů:
    </p>
    <ul>
      <li>tupým nožem nikdy nedokážeme udělat ostrý řez a
      </li>
      <li>při celodenním krájení by to bylo velice namáhavé.
      </li>
    </ul>
    <p class="important">
      Na karbonovou ocel ale působí kyseliny. To se projevuje tak, že ji zbarví a takový nůž následně zbarví i surovinu, která se jím krájí.
    </p>
    <p>
      Nože z nerezové oceli (anglicky <em xml:lang="en">stainless steel</em>) nezreznou. Tato ocel je však tvrdší, hůře se tedy brousí a své ostří neudrží příliš dlouho.
    </p>
    <p>
      Nože podle potřeby brousíme třeba i stokrát denně. K tomu bychom si ale měli napřed ujasnit rozdíl mezi broušením (anglicky <em xml:lang="en">sharping</em>) a ostřením neboli obtahováním (anglicky <em xml:lang="en">honing</em>).
    </p>
    <p class="example">
      Ostrý nůž poznáte podle toho, že se vám zastaví na nehtu. Jestliže nůž sklouzne, a nezastaví se, tak pravděpodobně není dost ostrý. Pro vlastní bezpečnost se při tomto testu nožem nesnažte pohybovat. Pokud je nůž skutečně ostrý, tak byste se mohli snadno zranit.
    </p>
    <section>
      <h id="brouseni_na_kameni">
        Broušení na kameni
      </h>
      <desc>
        Moje babička brousila své nože na <em>sádelňáku</em> nebo na schodech do sklepa. V dnešních kuchyních se ale se <em>sádelňáky</em> už nesetkáme, a tak si musíte pořídit brousek.
      </desc>
      <p>
        Některé brousky jsou zbytečně drahé. Postačí vám kámen na broušení, ideálně v ochranném obalu. Broušení na kameni má ale také své zásady.
      </p>
      <ol>
        <li>Kámen (nejlépe v obalu) položíme na navlhčenou utěrkou, aby neklouzal. Nůž držíme v pravé ruce.
        </li>
        <li>Dvěma prsty levé ruky na nůž mírně tlačíme a vedeme ho <em>po ostří</em> (anglicky <em xml:lang="en">with the grain</em>), směrem od těla, od špičky a až po kořen nože.
        </li>
        <li>Následně nůž na konci kamene otočíme a vedeme ho obdobným způsobem směrem k tělu.
        </li>
        <li>Tento postup opakujeme několikrát, přičemž občas odhadneme ostrost nože, viz výše.
        </li>
      </ol>
      <p>
        Dnes jsou na trhu velice praktické a levné brousky o třech stupních drsnosti kamenů. Jakmile je nůž dostatečně nabroušen na kamenech, přistoupíme k jeho ostření na ocílce.
      </p>
      <h id="osten_na_oclce">
        Ostření na ocílce
      </h>
      <desc>
        Ostření neboli obtahování nožů není tak jednoduché, jak se zdá. To, co vidíte a slyšíte u některých kuchařů při obtahování nožů, je jen komedie a ve skutečnosti nůž spíše ničí než ostří.
      </desc>
      <p>
        Ocílek je několik druhů, a to většinou ocelových, ale existují i ocílky porcelánové a další. Všechny ale slouží jednomu účelu, což je k odstranění tak zvané „jehly“, která se na ostří nože vytvoří při jeho broušení na kameni. Ostření trvá několik minut či nebo vteřin a měli bychom ho během krájení několikrát opakovat.
      </p>
      <ol>
        <li>Ocílku uchopíme do levé ruky tak, aby nás ocelová zábrana na jejím konci chránila od zranění při náhodném sklouznutí nože.
        </li>
        <li>Pravou rukou uchopíme pevně rukojeť nože.
        </li>
        <li>Kořen nože nasadíme na špičku ocílky a při mírném tlaku nůž vedeme proti ostří na konec ocílky tak, abychom skončili u špičky nože.
        </li>
        <li>Tento postup opakujeme na druhé straně ostří.
        </li>
      </ol>
      <ul var="doclist-stitek">
        <li>n/a
        </li>
      </ul>
      <p var="inputvar-taglist" class="taglist">
        n/a
      </p>
    </section>
    <h id="pe_o_noe_a_nad">
      Péče o nože a nářadí
    </h>
    <desc>
      Je sice pravda, že drahé nářadí dobrého řemeslníka ještě nedělá, ale dobrý řemeslník se bez dobrého nářadí neobjede, a proto o něj dobře pečuje.
    </desc>
    <p>
      Ocílku po použití zbavíme malých ocelových částic, které se na ni během ostření zachytí. Ocílku omyjeme ve vlažné vodě, desinfikujeme, osušíme a uložíme na vyhrazené místo.
    </p>
    <p>
      V Česku doufám ještě platí pravidlo, že kudla a manželka se nepůjčuje. Proto, pokud já si pamatuji, tak každý pořádný kuchař má vlastní nože, které si sám brousí a sám myje. Nože má uložené buď v krabici na nářadí, nebo v něčem čemu se česky říká futrál na vercajk.
    </p>
    <p>
      Ideální k uložení nožů jsou dřevěné špalky, ve kterých se neničí a ve kterých o nich máte stále přehled. Praktické jsou také magnetické držáky umístěné v blízkosti pracoviště.
    </p>
    <h id="dalsi" var="inputvar-pribuzne_h">
      n/a
    </h>
    <desc>
      n/a
    </desc>
    <p var="inputvar-relation@var">
      Příbuzné články nejsou k dispozici
    </p>
    <ul var="doclist-stitek">
      <li>n/a
      </li>
    </ul>
    <p var="inputvar-taglist" class="taglist">
      n/a
    </p>
  </section>
</body>
