
{xml:lang="cs" ns="https://www.hostovka.cz" class="docinfo linklist" data-source="http://2017.hostovka.cz/clanek.php?clanek=36.html" data-image="/files/preview/clanky/absint/general.jpg" data-type="article"}

{ctime="2005-07-07" mtime="2020-01-05" id="absint" author="Michael Klíma" short="Absint"}

# Hořký likér absint 

{kw="nápoje, koktejly"}

Absint je zelený likér, k jehož přípravě se mimo jiné používá nahořklá dřevnatá rostlina [Artemisia absinthium][1] anglicky zvaná _wormwood {xml:lang="en"}_. Pro svou intenzivní anýzovou příchuť si absint vysloužil francouzský název _anisette {xml:lang="fr"}_. 

Absint se obyčejně ředil tak, že se kapal do sklenice přes cukr v perforované lžičce. Přes ten se pak přelévala voda, čímž se zakalila na barvu řídkého mléka. Proto v Novém Orleansu dostal absint jména jako _Milky Way {xml:lang="en"}_, _Geen Opal {xml:lang="en"}_ či _Herbabsaint {xml:lang="en"}_. Ve Francii je absint také znám pod názvy _pastis {xml:lang="fr"}_ a _anisette {xml:lang="fr"}_. 

Absint byl vynalezen v Couvet ve Švýcarech Francouzem Dr. Ordinairem. Ten v roce 1797 prodal svůj recept panu Pernodovi, jehož jméno se stalo pro tento likér synonymem po celém světě. Nicméně v Palestině bylo již před tisíci lety známo hořké víno (absinthiatum) připravované z výše zmíněné rostliny, které se vlastně dá považovat za prvý míšený nápoj. 

{id="obliba"}

## Obliba absintu 

Absintu byly přičítány afrodiziakální účinky, čímž se stal se velice populární hlavně ve Francii a v Novém Orleansu v Carolině ve Spojených Státech Amerických. 

V Americe se absint pro zjemnění chuti a vůně podává _on the rocks {xml:lang="en"}_, což ve volném překladu znamená „na útesech ledu“. _Rock {xml:lang="en"}_ se v tomto případě totiž nepřekládá jako skála. Souvisí s termínem _rock and roll {xml:lang="en"}_, kde je odvozeno od _rocking {xml:lang="en"}_, neboli od kolébání nebo houpání. 

V České republice se většinou prodává absint firmy Pernod. Nedá se ale říci, že by u nás byl absint nějakým hitem. Lidé, kteří ho neznají, jeho chuť přirovnávají k mazání na bolavé nohy. A ti, kteří ho znají, si ho dávají velmi zřídka. 

{id="zakaz_absintu"}

## Zákaz absintu 

Na přelomu století byly však u absintu zjištěny účinky škodlivé lidskému zdraví a silné návykové vlastnosti. Na základě toho Belgie zakázala prodej absintu v roce 1905. 

Švýcarské úřady v roce 1910 prodej absintu rovněž zakázaly. To sice po známém soudním procesu sedláka Jana Landfreje, který údajně pod vlivem absintu zavraždil manželku a své děti. 

Ve Spojených státech amerických přišel zákaz prodeje absintu v platnost také v roce 1910. Zde byl absint nahrazen likéry s anýzovou příchutí jako je Ojen vyráběný ve Španělsku, a v roce 1934 likérem Herbsaint, který vyráběl v Novém Orleansu lékárník J. Marion Legendre. 

{id="dalsi" var="inputvar-pribuzne_h"}

## n/a 

n/a 

{var="inputvar-relation@var"}

Příbuzné články nejsou k dispozici 

{var="doclist-stitek"}

  * n/a 

{var="inputvar-taglist" class="taglist"}

n/a

 [1]: https://en.wikipedia.org/wiki/Artemisia_absinthium

