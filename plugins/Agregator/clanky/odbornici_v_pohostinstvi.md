
{xml:lang="cs" ns="https://www.hostovka.cz" class="docinfo linklist" data-source="http://2017.hostovka.cz/clanek.php?clanek=497.html" data-image="/files/preview/clanky/odbornici\_v\_pohostinstvi/general.jpg" data-type="article"}

{id="odbornici\_v\_pohostinstvi" ctime="2010-01-23" author="Michael Klíma" short="Odborníci v pohostinství" authorid="hostovka/michael_klima"}

# Odborníci v pohostinství

<!-- generated attribute kw by user_udpatekw.sh on 2019-04-16, do not edit -->

{kw="pohostinství"}

Kdo jsou to osobnosti v českém pohostinství vím již relativně dlouho, a pokud to zajímá i vás, tak jejich seznam najdete na stránkách www.gastronews.cz na kterých ty tituly uděluje jejich šéfredaktor pan Jiří Řezáč.

Dlouho jsem ale nevěděl, kdo jsou to „experti, šéfkuchaři, food kritici a odborníci v naši zemi“. Teď ale pan Dr. Maurer uveřejnil jména alespoň 45 (musí jich ale být více, kteří se podíleli na výběru prvních deseti nejlepších restaurací, v Česku, kterým tito odborníci udělili počet bodů, podle kterých byly tyto restaurace zařazeny do níže uvedeného pořadí. 

Pan doktor neuvádí, podle jakých kriterii tyto odborníky vybral, a já se musím přiznat že o některých jsem nikdy nic nečetl ani neslyšel, což ale je nepodstatné, protože je možné, že některé znáte vy: L. Baranik, L. Bárta, R. David, J. Dušek, I. Dvořák, M. Fojt, R. Fuchs, M. Hoffmeister, I. Chadima, D. Jakubec, M. Jiskra, R. John, J. Kolečko, K. Kollárová, P. Kovařík, J. Kracík, M. Kubec, M. Kuciel, M. Kuchař, J Markuzzi, P. Maurer, H. Michopulu, L. Milota, N. Mort, M. Motyčka, A. Munandar, R. Nerad, R. Paulus, M. Pešek, D. Petřík, P. Pospěchová, P. Pospíšil, V. Poštulka, M. Raditsch, M. Slezák, R. Smrčka, V. Sochor, P. Sváček, T. Sysel, D. Šašek, L. Ševčík, J. Štift, R. Šusta, I. Vodochodský, L. Vostárek.

Pan Dr. Maurer také neuvádí, podle jakých kriterií byly ty restaurace hodnoceny, ale říká, že každý z těch odborníků napsal pořadí svých favoritů, za což si určitě zaslouží krediT a uznání, protože je to velice náročná práce spojená s nemalými finančními výdaji nemluvě o potřebném čase:

  * 130 bodů La Degustation Boheme Bourgeoise
  * 91 bodů Allegro, Four Seasons
  * 43 bodů Le Terroir
  * 27 bodů Alcron, Radisson Blu
  * 27 bodů Aromi
  * 27 bodů La Finestra
  * 26 bodů Café Imperial
  * 26 bodů Divinis
  * 23 bodů Ada, Hoffmeister
  * 18 bodů Essensia, Mandarin Oriental

Některé z těchto restaurací znám a proto se nedivím že měly relativně neuspokojivé recenze uveřejněné buď v Lidových, nebo Hospodářských novinách a mám je zkopírované, a tak mi ten výběr nepřipadá tak docela košer a stejně pochybný mi připadá ten výběr těch „odborníků“. Na každý pád to udělalo velkou kaňku na kredibilitě pana doktora Maurera.

