
{xml:lang="cs" ns="https://www.hostovka.cz" class="docinfo linklist" data-source="http://2017.hostovka.cz/clanek.php?clanek=140.html" data-image="/files/preview/clanky/cekani\_na\_stul/general.jpg" data-type="article"}

{ctime="2006-03-13" mtime="2018-12-07" id="cekani\_na\_stul" author="Michael Klíma" short="Čekání na stůl"}

# Rezervace a čekání na stůl

<!-- generated attribute kw by user_updatekw.sh on 2020-07-05, do not edit -->

{kw="restaurace a servis"}

Rezervace stolů není ve všech restauracích běžná. Restaurace, ve kterých je rezervace nutná, obsazují stoly většinou dvakrát za večer _(anglicky double sitting)_. Proto se musíte rozhodnout, na kdy si stůl rezervovat.

Existuje nepsaný zákon, že pokud si uděláte rezervaci na první sezení, dejme tomu od 18 do 20 hodin, tak musíte do 20 hodin svůj stůl opustit. Pokud máte v úmyslu sedět po jídle u stolu déle, tak je rozumnější si rezervaci udělat na pozdější dobu.

I při dobré organizaci se ale může stát, že rezervovaný stůl není při vašem příchodu ještě volný. V takovém případě se restaurace snaží hostovi čekání nějakým způsobem zpříjemnit. Z toho důvodu vám nabídnou místo u baru nebo mají jakési předsálí či čekárnu _(anglicky lounge)_, ve které vám čekání zpříjemní podáním vašeho oblíbeného koktejlu. Ten vám samozřejmě připíší na účet.

{class="important"}

Pokud čekáte neúměrně dlouho, tak vám v některých restauracích nabídnou drink zdarma, ale moc se na to nespoléhejte.

Jako studenti Hostovky nebo jako sofistikovaní hosté, byste měli vědět, že když se váš stůl uvolní, tak by vám obsluha měla nedopité drinky přenést k novému stolu. To abyste si drinky ke stolu nesli sami nepatří zrovna k nejlepšímu bontonu.

{id="dalsi" var="inputvar-pribuzne_h"}

## n/a

n/a

{var="inputvar-relation@var"}

Příbuzné články nejsou k dispozici

