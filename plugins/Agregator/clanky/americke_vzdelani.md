
{xml:lang="cs" ns="https://www.hostovka.cz" class="docinfo linklist" data-source="http://2017.hostovka.cz/clanek.php?clanek=110.html" data-image="files/preview/clanky/americka_kuchyne/general.jpg" data-type="article"}

{ctime="2005-11-16" mtime="2020-04-30" id="americke_vzdelani" author="Michael Klíma" short="Americké vzdělání"}

# Vzdělání v Americe

{kw="Amerika"}

Ti, kteří Američany obviňují z nevzdělanosti, nemají vůbec potuchy. Nejspíše nevědí, že je v Americe tisíce vynikajících univerzit, nehledě na informace, které jsou dnes Američanům dostupné zdarma.

{id="tituly"}

## Tituly

Češi se spokojí třeba i s malým platem, hlavně ale když mají titul. Američané si oproti tomu na tituly moc nepotrpí. Když to řeknu zjednodušeně, tak se Američané v zásadě učí jen to, co mohou nějak zpeněžit.

{class="important"}

Titul inženýr se v Americe nepoužívá, protože inženýr je každý mechanik nebo domovník. Přestože PhD. je oficiální název několika typů doktorů, tak se titul doktor (mimo označení doktora medicíny) používá jen velmi zřídka.

Není mi moc jasné, jak to bude se vzdělaností v České republice, až vzdělání nebude zadarmo. Socialistický sen o tom, že co Čech, to ne muzikant, ale doktor, inženýr, magistr nebo kandidát věd, se bohužel asi již neuskuteční. Leda že by znovu otevřeli Střešovickou Sorbonu.

{id="pristup"}

## Americký přístup ke vzdělání

Američané se neustále něco učí. Když Američan ví, že k výkonu v zaměstnání bude potřebovat znalost výpočetní techniky, tak jde do nějakého kurzu, ve kterém se to naučí.

Proto dnes spousta Američanů studuje například japonštinu, čínštinu, ruštinu a v poslední době i arabštinu. Těm, kteří pracují v Česku, také nedělá potíže se naučit češtinu. Na druhou stranu by Američan neztrácel čas studiem marxismu-leninizmu. To leda, že by byl přesvědčen, že se mu investice do tohoto studia vrátí.

{class="example"}

Když jsem po příchodu do Ameriky zjistil, že jsou počítače na vzestupu, a že bez nich nebudu moci jednoho dne existovat, vystudoval jsem univerzitu v Indianě se vznešeným názvem _Computer Applied Science in Hospitality Industry {xml:lang="en"}_. Toto rozhodnutí mi vždy pomohlo dostat lepší zaměstnání. K tomu Vám musím napsat jednu velice zajímavou historku.

{id="historka"}

## Pozor, co inzerujete v reklamě

Asi tak v 70. letech Rooseveltova univerzita v Chicagu inzerovala v novinách, že nabízí dvouletý program hotelového managementu. Tento program absolventům zaručoval minimální příjem $40.000 ročně.

Tehdy to byly velké peníze a o manažery hotelů byl velký zájem, a tak o studenty neměli nouzi. Stalo se však, že jeden absolvent nemohl po dobu více než jednoho roku sehnat zaměstnání (alespoň ne za $40.000).

Jelikož v Americe soudí každý každého, tak tento student univerzitu zažaloval a vyhrál. Škola mu musela zaplatit nejenom ušlý zisk za dobu studií, ale i ušlý zisk v době nezaměstnanosti, což dělalo asi $200.000.

Je sice pravdou, že student nemohl sehnat zaměstnání spíše proto že byl černý než proto, že by nebyla poptávka po absolventech zmíněné univerzity. To na věci ale nic nemění.

{id="dalsi" var="inputvar-pribuzne_h"}

## n/a

n/a

{var="inputvar-relation@var"}

Příbuzné články nejsou k dispozici

