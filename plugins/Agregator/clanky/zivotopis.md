
{xml:lang="cs" ns="https://www.hostovka.cz" class="docinfo linklist" data-image="/files/preview/clanky/michael\_klima\_zivotopis/preview.jpg" data-type="article" data-source="http://2017.hostovka.cz/nekolik-slov-o-mikovi-a-jeho-aktivitach.php" data-top="7"}

{id="michael\_klima\_zivotopis" author="Michael Klíma" ctime="2006-05"}

# Životopis

<!-- generated attribute kw by user_udpatekw.sh on 2019-04-16, do not edit -->

{kw="Životopis"}

Michael Dobromil Klíma (dále jen „MDK“) narozený v roce 1928 v Československu, je nyní občanem Spojených států amerických, ale srdcem a duší je stále Čech

Vyučený v roce 1945 kuchařem a číšníkem v hotelu Alcron v Praze, pod legendárním šéfem a noblesou mezi kuchaři Florianem Zimmermanem, absolvent Státní Hotelové školy v Mariánských Lázních, je v paměti starší generace pracovníků v pohostinství jako přední gastronomický odborník, publicista, autor několika kuchařských knížek a letor několika odborných kurzů.

Do roku 1968, kdy MDK odešel, vlastně již podruhé, do zahraničí, jej návštěvníci známé Čínské restaurace ve Vodičkově ulici v Praze znali jako jednoho vedoucího této restaurace, který stavěl jakost jídel, prvotřídní servis, úctu a pokoru k hostům, a tím i jejich spokojenost, vždy na prvé místo.

Klímova první emigrace byla hned po vyučení na konci druhé světové války v květnu 1945, kdy odešel za praxí do Francie, do tehdejší meky gastronomie. Pracoval v té době v několika podnicích v Paříži a asi po dvou letech pobytu ve Francii, v Severní Africe a ve Francouzské Indočíně, se před únorem 1948, jak říká „neprozřetelně“ vrátil do Československa.

Díky jeho pobytu na západě a díky podezření, že byl francouzským Deuxiéme Bureau vyškolen ku špionáži, mu byla po návratu domů dána možnost pracovat nějakou dobu v hornictví u PTP, což ho ale nezlomilo, a naopak ještě více utvrdilo.

Později pak pracoval v různých pohostinských podnicích jako číšník, vedoucí nočního klubu, vedoucí výrobny lahůdek, a vedoucí několika hotelů a restaurací, ale kupodivu nikdy ne jako kuchař.

{class="figure"}

![Čínská kuchyně][1] 
:   Čínská kuchyně

V té době byl Klíma široké veřejnosti znám také jako autor četných odborných článků v časopisech Výživa lidu, v bývalém časopise Pohostinství a hlavně jako autor tří kuchařek: Čínská kuchyně, Italská kuchyně a Ruská kuchyně.

Čínská kuchyně, vydaná v roce 1967 byla po jeho odchodu do zahraničí několikráte kopírována, ale Mike je stále pyšný na to, že kterýkoliv recept na Kung Pao, Švej-ču-žou a mnoho dalších čínských jídel které se objevují na českých jídelních lístcích od Šumavy k Tatrám, pochází z jeho kuchařky která nebyla zatím překonána.

{class="figure"}

![Mike v Mexiku co by Pancho Villa][2] 
:   Mike v Mexiku co by Pancho Villa

Během svého pobytu v zahraničí MDK pracoval ve všech možných funkcích v řadě známých hotelů a restaurací v Německu, ve Francii, v Africe, v Austrálii, v Indočíně, ve Spojených státech amerických a v Mexiku. Díky tomu je dnes Klíma téměř plynný v němčině, angličtině, francouzštině a ruštině a několika dalšími jazyky jako je španělština a italština se docela dobře dorozumí, nemluvě o slovenštině a polštině nebo o indonézštině a hebjerštině, což jsou také jazyky které se s určitými potížemi pokoušel naučit. Největší potíže, jak říká, má s češtinou, ale tu nepovažuje za cizí jazyk.

Na seznamu jeho bývalých zaměstnavatelů se objevují taková jména renomovaných hotelových a restauračních společností jako Hilton, Sheraton, Marriott, Holiday Inn, Blackhawk Restaurant, Berghoff Restaurant, Seven Eagles Restaurant a jiná.

Po příchodu do Spojených států vystudoval obor výpočetní techniky pro pohostinský průmysl na Purdue universitě ve státě Indiana. To dalo základ jeho pozdější expertize ve tvorbě počítačových programů pro pohostinství.

{class="figure"}

![Certifikát][3] 
:   Certifikát

{class="figure"}

![Mike při práci na počítači][4] 
:   Mike při práci na počítači

Jako jeden z prvních odborníků na výpočetní techniku v pohostinském průmyslu (což si nedá vzít), Klíma napsal vůbec první program pro psaní receptur a pro výpočet kalkulací spotřeby surovin na počítačích a asi nebudete věřit tomu, že mu k tomu pomohla dokonalá znalost českých státních norem teplé a studené kuchyně na jejichž tvorbě se mimo jiné také podílel.

{class="figure"}

![FCSI][5] 
:   Foodservice Consultants Society International

V té době se s členským číslem 400 stal členem Foodservice Consultants Society International, jedné z předních asociací konzultantů v pohostinství, a založil svoji vlastní konzultační firmu AFTIC (American Foodservice and Travel Industry Consulting).

FSCSI, je výběrová prestižní organizace která dnes slučuje tisíce odborníků na kuchyňská a hotelová zařízení, projektanty hotelů, restaurací a kuchyní tak zvané „kuchyňáře“; návrháře interiérů a prádelen; odborníky na výuku a trénink zaměstnanců a tvůrce podnikových manuálů, jakož i poradce na management všech odvětví hotelového a restauračního průmyslu.

V roce 1972 byl přijat za člena dvou významných kuchařských organizací Chef de Cuisine Association of Chicago a American Culinary Federation, ve kterých zastával důležité funkce.

{class="figure"}

![American Culinary Federation][6] 
:   American Culinary Federation

Byl také dlouholetým členem Catering Executives Association, což je organizace která slučuje všechny certifikované odborníky na catering. Mimo mnohých titulů a uznání, za účast při mezinárodních kuchařských soutěžích, získal v Americe titul Certified Executive Chef.

{class="figure"}

![Catering Executives Association][7] 
:   Catering Executives Association

{class="figure"}

![Členství v České a Slovenské asociaci kuchařů a cukrářů][8] 
:   Členství v České a Slovenské asociaci kuchařů a cukrářů

 [1]: /files/thumbs/clanky/michael_klima/obr3.jpg
 [2]: /files/thumbs/clanky/michael_klima/obr4.jpg
 [3]: /files/thumbs/clanky/michael_klima/obr5.jpg
 [4]: /files/thumbs/clanky/michael_klima/obr6.jpg
 [5]: /files/thumbs/clanky/michael_klima/obr7.jpg
 [6]: /files/thumbs/clanky/michael_klima/obr8.jpg
 [7]: /files/thumbs/clanky/michael_klima/obr9.jpg
 [8]: /files/thumbs/clanky/michael_klima/obr10.jpg

