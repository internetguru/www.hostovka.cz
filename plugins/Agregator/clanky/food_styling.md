
{xml:lang="cs" ns="https://www.hostovka.cz" class="docinfo linklist" data-source="http://2017.hostovka.cz/clanek.php?clanek=348.html" data-image="/files/preview/clanky/food_styling/general.jpg" data-type="article"}

{ctime="2008-07-06" mtime="2020-01-05" id="food_styling" author="Michael Klíma" short="Food Styling" xml:lang="en"}

# Kuchařské umění zvané food styling

{kw="gastronomie, Amerika"}

_Food styling {xml:lang="en"}_ není vlastně vaření, ale patří mezi gastronomické výrazy které, zatím nemají český ekvivalent. _Food stylist {xml:lang="en"}_ umí kombinovat kuchařské umění, vědu a triky při tvorbě fotografií pro kuchařské knihy či marketing jídel a při točení gastronomických scén ve filmech.

Některé gastronomické slovníky uvádí _food styling {xml:lang="en"}_ v oddělení kuchyňské techniky, což je dosti nepřesné zařazení. V současné české [gastronomii](gastronomie) se s tímto výrazem setkáte často i jako hosté. Pokusím se vám, jako studentům Hostovky, význam tohoto výrazu vysvětlit. Bohužel to ale nemůže být v kostce.

_Food styling {xml:lang="en"}_ má své zásady, triky a finty. Není to ale ani tak technika, jako spíše dovednost neboli umění, které předpokládá určité [know-how](know_how). Možná se dá vyučovat, ale nedá se naučit. Buďto to ve vás je nebo na nějakou vážnou kariéru v oboru _food styling {xml:lang="en"}_ můžete zapomenout.

{xml:lang="en" id="dobry\_foodstylist"}

## Co znamená být dobrý food stylist

Není pochyb o tom, že by _food stylist {xml:lang="en"}_ měl mít znalosti kuchařských technik, a že by měl něco vědět o potravinách. Vyučený kuchař to ale být nemusí. _Food stylist {xml:lang="en"}_ se značně liší od takzvaného _[garde mangera](garde_manger) {xml:lang="fr"}_.

Základní rozdíl mezi _garde manger {xml:lang="fr"}_ a _food stylist {xml:lang="en"}_ je, že _garde manger {xml:lang="fr"}_ pracuje s jedlými surovinami a jeho výtvory musí být nejenom jedlé a atraktivní, ale i chutné. Kdežto _food stylist_ pracuje mnohdy se surovinami, které jsou nepoživatelné.

_Food stylist {xml:lang="en"}_ musí umět
vytvořit jídlo, jehož vhled si získá uznání široké veřejnosti, a může si s tím hrát třeba i celý den. _Food styling {xml:lang="en"}_ je relativně dobře placené zaměstnání a schopný _food stylist {xml:lang="en"}_ si časem může vybudovat stabilní klientelu.

Dnes může v Americe schopný _food stylist {xml:lang="en"}_ vydělat od $450 do $850 za den. Musím vás ale upozornit na to, že za celoživotní povolání to považovat nemůžete. Konkurence je veliká a dnů, kdy najdete uplatnění, moc nebude.

{id="spoluprace\_s\_fotografem"}

## Spolupráce s fotografem

_Food stylist {xml:lang="en"}_ nejčastěji pracuje s fotografem, který se na focení jídel specializuje. Ideálně by měl _food stylist {xml:lang="en"}_ mít alespoň základní představu o dnešním stylu a technikách fotografování jídel.

Současné fotografie jídel jsou zaměřeny na jídlo samotné. Nejsou zaměřené na „zátiší“ nebo na nádobí, na kterém je jídlo prezentované, ledaže je to účel.

Problém v České republice je, že každý chce být mistrem ve všem. Dnešní fotograf, který se specializuje na fotografii jídel, by se měl zaměřit na potřebné techniky fotografování a _food styling {xml:lang="en"}_ by měl přenechat. Obdobně by se _food stylist {xml:lang="en"}_ neměl snažit nahrazovat profesionálního fotografa.
