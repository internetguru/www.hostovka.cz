<?xml version="1.0" encoding="utf-8"?>
<body xml:lang="cs" ns="https://www.hostovka.cz" class="docinfo linklist" data-source="http://2017.hostovka.cz/clanek.php?clanek=310.html" data-image="/files/preview/clanky/garde_manager/general.jpg" data-type="article" lang="cs">
  <h ctime="2008-04-27" mtime="2019-11-07" id="garde_manger" author="Michael Klíma" short="Garde manger">
    Historie titulu garde manger
  </h>
  <desc kw="gastronomie, Francie, Amerika">
    <em xml:lang="fr" lang="fr">Garde manger</em> býval velice respektovaný titul. <em xml:lang="fr" lang="fr">Garde</em> je francouzský výraz, který znamená hlídat, a <em xml:lang="fr" lang="fr">manger</em> jsou jídla nebo potraviny. Jedním z nejslavnějších nositelů tohoto titulu byl <a href="/careme">Marie-Antoine Carême</a>.
  </desc>
  <p>
    Tento výraz byl používán již v předrevoluční Francii. Stejně jako dnes, bylo vlastnictví potravin znakem moci, bohatství a prestiže. Bohaté šlechtické domy měly navíc člověka, který se staral o potraviny a jejich uskladnění neboli je „hlídal“ (od toho ten název).
  </p>
  <p>
    Toto postavení bylo velmi důležité, protože <em xml:lang="fr" lang="fr">garde manger</em> se navíc staral o bourání masa, vykosťování, nakládání, marinování, solení, pajcování, uzení a v neposlední řadě i o uskladnění. Sklady potravin se nacházely většinou ve sklepních či chladnějších prostorách takových domů či zámků.
  </p>
  <p>
    O nákladech na mzdy se toho dříve ještě moc nevědělo a produktivita práce se také moc nesledovala. Nicméně se již vědělo, jak dané prostředky dobře využít. Proto byli kuchaři s titulem <em xml:lang="fr" lang="fr">garde manger</em> pověřeni i přípravou jídel studené kuchyně.
  </p>
  <p class="example">
    Dnes titul <em xml:lang="fr" lang="fr">garde manger</em> upadá do zapomenutí. V Americe byl tento titul nahrazen výrazem <em xml:lang="en" lang="en">pantry man</em>, nebo <em xml:lang="en" lang="en">pantry woman</em>. V Česku se používá titul kuchař studené kuchyně.
  </p>
  <p>
    V chladných prostorách se (mimo jiných výrobků studené kuchyně) připravovaly takzvané středy stolů (anglicky <em xml:lang="en" lang="en">center pieces</em>), což byla přímo umělecká díla.
  </p>
  <p>
    Titul <em xml:lang="fr" lang="fr">garde manger</em> zaslouží také tesaři z ledu, másla, sýru či loje a dnes i profesionálové v uměleckém vyřezáváni zeleniny či ovoce, jako je náš mistr světa Luděk Procházka.
  </p>
  <p class="example">
    V Americe také vznikl obor zvaný <a href="/food_styling">food styling</a>, do kterého se řadí specialisté, kteří se zabývají estetickou či uměleckou úpravou jídel, tabulí a bufetů.
  </p>
  <section>
    <h id="dalsi" var="inputvar-pribuzne_h">
      n/a
    </h>
    <desc>
      n/a
    </desc>
    <p var="inputvar-relation@var">
      Příbuzné články nejsou k dispozici
    </p>
    <ul var="doclist-stitek">
      <li>n/a
      </li>
    </ul>
    <p var="inputvar-taglist" class="taglist">
      n/a
    </p>
  </section>
</body>