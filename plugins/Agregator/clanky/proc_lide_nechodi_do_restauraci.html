<?xml version="1.0" encoding="utf-8"?>
<body xml:lang="cs" ns="https://www.hostovka.cz" class="docinfo linklist" data-source="http://2017.hostovka.cz/clanek.php?clanek=213.html" data-image="/files/preview/clanky/proc_lide_nechodi_do_restauraci/general.jpg" data-type="article">
  <h ctime="2007-01-26" mtime="2007-01-26" id="proc_lide_nechodi_do_restauraci" author="Michael Klíma" short="Proč nechodí lidé do restaurací" authorid="hostovka/michael_klima">
    Proč nechodí lidé do restaurací
  </h>
  <desc kw="restaurace a servis">
    Na stránkách www.cestovní-ruch.cz proběhla v těchto dnech docela zajímavá diskuse na článek uveřejněný v časopise AHA který jsem já ohodnotil jako LATRINE NACHRICHTEN a do které jsem se také zapojil.
  </desc>
  <p>
    U té příležitosti jsem si uvědomil, že musím něco dodat k mému článku PROČ CHODÍ LIDÉ DO RESTARACÍ.
  </p>
  <p>
    Úvodem bych znovu chtěl zdůraznit, že to co já kde píši musíte brát s reservou. Jednak se nedá říci, že mám vždy pravdu a také to, že to jsou vždy jen mé subjektivní názory. Někdo má rád vdolky a jiný zase holky, no a já naštěstí mám rád obojí, ale ani jedno ani druhé bych nechtěl někomu vnucovat.
  </p>
  <p>
    V jednom vás ale musím ubezpečit, a to je, že studium Hostovky by vás od návštěv restauraci nemělo odradit ba právě naopak.
  </p>
  <p>
    Já jak víte kritizuji to naše pohostinství více než je zdrávo, ale věřte mi že je to jen proto, že mi jeho úroveň leží stejně na srdci jako vám.
  </p>
  <p>
    V té zmíněné diskusi se mluví více o cenách jídel než o jejich kvalitě nebo jejich odborné přípravě a podávání, a já jsem si uvědomil, že bych se o můj názor na ty české ceny a o způsobu jejich tvorby měl s vámi také podělit.
  </p>
  <p>
    Také jsem si uvědomil, že jsem u různých příležitostí napsal proč chodí lidé do restaurací, ale ještě nikdy jsem nenapsal co si já myslím o tom proč někteří lidé do restaurací nechodí.
  </p>
  <p>
    Není to sice nějaký kvalifikovaný průzkum, ale podle mě někteří lidé do restaurací nechodí proto, že:
  </p>
  <ul>
    <li>mají rádi domácí stravu
    </li>
    <li>jejich domácí strava je lepší než ta restaurační
    </li>
    <li>v restauraci byli mnohdy zklamáni
    </li>
    <li>necítí se dobře mezi lidmi
    </li>
    <li>nechtějí se pro návštěvu restaurace oblékat
    </li>
    <li>většinu restauračních jídel neznají
    </li>
    <li>neumí si vybrat z jídelního lístku
    </li>
    <li>stydí se zeptat a nechat si poradit
    </li>
    <li>neumí některá jídla jíst
    </li>
    <li>v jejich okolí není žádná restaurace která by stála za návštěvu
    </li>
  </ul>
  <p>
    Toto je jen několik důvodů které mně zrovna napadá, ale je jich o mnoho více a každý zřejmě má své opodstatnění, ale účel Hostovky je své studenty vychovat natolik, aby tyto zábrany neměli.
  </p>
  <p>
    Já jsem se ale již také několikrát zmínil o tom, že v pohostinství je to všechno jen o penězích a o cenách to je v mnoha případech hlavní důvod proč někteří lidé do restaurací nechodí.
  </p>
  <p>
    Ono se o tom veřejně z nějakého důvodu nemluví, ale někteří lidé z nějakého důvodu na návštěvy restaurací skutečně nemají, ale to nemůže být důvod k tomu, abychom všechny restaurace zavřeli.
  </p>
  <p>
    Připouštím že ceny v některých těch rádoby luxusních restauracích jsou neúměrně vysoké ale ty jsou potřeba k odčerpání peněz těch snobů nebo naivních cizinců.
  </p>
  <p>
    Nicméně u těchto restaurací a jiných drahých restaurací (alespoň ne u všech) se nadá říci, že je ty vysoké ceny byly vždy vědomé šizení hostů.
  </p>
  <p>
    Je to hlavně z naprosté neznalosti tvorby cen a proto, ty ceny opisují jeden od druhého nebo je střílí od boku podle oka do potoka, ale tím pádem mají neopodstatněně vysoké zisky.
  </p>
  <p>
    Z praxe ale víme, že i přes ty vysoké ceny některé restaurace zkrachovaly.
  </p>
  <p>
    Pes je totiž zakopaný v tom, že jen málokdo rozumí cenotvorbě nebo kalkulacím, takže někteří restauratéři ani nevědí kolik na kterém jídle vydělávají či prodělávají.
  </p>
  <p>
    Já vás na těchto stránkách cenotvorbu učit nebudu protože na to jsou v Česku jiní machři, ale jako studenti Hostovky byste měli vědět, z čeho cena jídla nebo pití sestává což je v zásadě jednoduché.
  </p>
  <p>
    Cena jídla v zásadě je hodnota potravin + provozní náklady + přidaná hodnota + požadovaný hrubý zisk.
  </p>
  <p>
    Bylo by ale mylné, kdybychom se domnívali, že ten hrubý zisk je jen pro uspokojení potřeb podnikatele. Tak jednoduché to zase není.
  </p>
  <p>
    V komerčním pohostinství při tržním hospodářství se zasloužený zisk dá získat jedině tvrdou a poctivou prací, odbornými znalostmi, a v prvé řadě uspokojováním potřeb a přání hostů bez kterých pohostinství by nebylo pohostinství.
  </p>
  <p>
    Podnikatel nevytváří hodnoty jen pro uspokojení vlastních, ať již morální nebo hmotných potřeb. Podnikatel má více méně povinnost vytvářet nadhodnoty jednak pro placení závazků svým dodavatelům a věřitelům, pro vyplácení mezd svým zaměstnancům a v neposlední řadě musí přispívat do společné pokladny, tj. tvořit národní důchod tak zvanou daní z přidané hodnoty.
  </p>
  <p>
    Tudíž při vaši příští návštěvě některé restaurace se spíše snažte odhadnout kolik v té ceně je za tu přidanou hodnotu, což může být i vybavení restaurace a celková ambiánce a neunáhlujte se v tom abyste domnívali, že vás vyloženě šidí.
  </p>
  <p>
    No, a když na některou restauraci nemáte, tak tam prostě nechoďte.
  </p>
  <section>
    <h id="dalsi" var="inputvar-pribuzne_h">
      n/a
    </h>
    <desc>
      n/a
    </desc>
    <p var="inputvar-relation@var">
      Příbuzné články nejsou k dispozici
    </p>
    <ul var="doclist-stitek">
      <li>n/a
      </li>
    </ul>
    <p var="inputvar-taglist" class="taglist">
      n/a
    </p>
  </section>
</body>
