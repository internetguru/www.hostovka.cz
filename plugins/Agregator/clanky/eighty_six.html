<?xml version="1.0" encoding="utf-8"?>
<body xml:lang="cs" ns="https://www.hostovka.cz" class="docinfo linklist" data-source="http://2017.hostovka.cz/clanek.php?clanek=450.html" data-image="/files/preview/clanky/eighty_six/general.jpg" data-type="article" lang="cs">
  <h ctime="2009-09-28" mtime="2009-09-28" data-top="983" id="eighty_six" author="Michael Klíma" short="Eighty six" authorid="hostovka/michael_klima">
    Eighty six
  </h>
  <desc kw="co-kdy-kde">
    Pane Klímo, vy se vytahujete, že pokud se týká pohostinství, že máte odpověď na všechno a když ne, tak že si prostě něco vymyslíte. Proto bych rád věděl, jestli víte, co znamená to číslo „86“ o kterém se v jednom svém pořadu „Ano šéfe“ zmínil pan Pohlreich a řekl, že je to anglický výraz, který znamená, že když je něco, nebo někdo „na odstřel“ že se řekne „eighty six“.
  </desc>
  <p>
    Karel
  </p>
  <p>
    Vážený Karle, máte pravdu. Já sice nejsem náš nejvyšší kuchař jako pan Pohreich, a o pohostinství skutečně všechno nevím, to se skutečně jen tak vytahuji, ale již asi tak před šedesáti lety jsem si začal psát poznámky pod názvem „Kdo, kdy, kde, co a jak v průmyslu pohostinství a cestovním ruchu“.
  </p>
  <p>
    Mezi těmito poznámkami jsou historicky prokázaná fakta, dohady, domněnky, výroky jak sofistikovaných hostů tak i slavných a méně slavných odborníků, komediantů a šarlatánů, ale i jejich bulšity nebo bludy.
  </p>
  <p>
    Co je pravda a co ne, nemám bohužel čas zkoumat a tak prodávám, jak jsem koupil.
  </p>
  <p>
    O původu výrazu „eighty six“, vyjadřovaném číslem 86, existuje v anglicky mluvících zemích a zejména ve Spojených Staátech a Australi, kde pan Pohlreich tu frázi zřejmě pochyti, celá řada teorií, ale pokud já vím, tak ani jedna se neshoduje s teorií pana Pohlraicha.
  </p>
  <p>
    Jedna nejvěrohodnější teorie je: „86“ A Professional expression (slang), meaning, that certain item on the restaurant menu is sold out”.
  </p>
  <p>
    V restauraci Delmonico v Novém Yorku měli na přelomu století na jídelním lístku 85 jídel. Podle těch čísel byla v kuchyni ta jídla objednávána a když se některé jídlo vyprodalo, jako například hamburger, tak kuchaři napsali na tabuli: „HAMBURGER 86“.
  </p>
  <p>
    Toto ale není nic nového, protože i v Česku když se například vyprodala svíčková, tak na tabuli se česky napsalo: „Svíčková AUS“.
  </p>
  <section>
    <h id="dalsi" var="inputvar-pribuzne_h">
      n/a
    </h>
    <desc>
      n/a
    </desc>
    <p var="inputvar-relation@var">
      Příbuzné články nejsou k dispozici
    </p>
    <ul var="doclist-stitek">
      <li>n/a
      </li>
    </ul>
    <p var="inputvar-taglist" class="taglist">
      n/a
    </p>
  </section>
</body>