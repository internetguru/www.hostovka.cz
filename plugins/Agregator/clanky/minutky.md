
{xml:lang="cs" ns="https://www.hostovka.cz" class="docinfo linklist" data-source="http://2017.hostovka.cz/clanek.php?clanek=191.html" data-image="/files/preview/clanky/minutky/general.jpg" data-type="article"}

{ctime="2006-11-24" mtime="2006-11-24" id="minutky" author="Michael Klíma" short="Minutky" authorid="hostovka/michael_klima"}

# Minutky

<!-- generated attribute kw by user_udpatekw.sh on 2020-05-12, do not edit -->

{kw="co-kdy-kde"}

À la minute je francouzský výraz pro jídla připravená na objednávku tak zvané minutky, německy Zur bestelung, anglicky To order.

Jako studenti Hostovky byste ale měli vědět, že v zahraničí se s těmito výrazy na jídelních lístcích nesetkáte tak často jako v Česku, protože když se to tak vezme, tak každé jídlo si musíte objednat.

Tento způsob přípravy jídel je starý jako lidstvo samo. Od objevení ohně a tepelné přípravy jídel snaha člověka byla zkrátit dobu mezi úpravou potravin, přípravou jídla a jeho konzumací na minimum.

À la minute je ale dosti nepřesné, protože existují techniky přípravy jídel, jako například technika přípravy některých čínských jídel, které se anglicky říká stir frying nebo woking, která trvá jen několik vteřin.

Nakonec i většina jídel označených jako "fast food" je připravena tímto způsobem. Většinou se jedná o konečnou tepelnou přípravu které ale předchází mnohdy velice zdlouhavá úprava potravin a příprava takzvaných polotvarů.

Kuchaři připravující jídla tímto způsobem byli v Česku označováni jako minutkáři a ironie je, že v mnoha případech byly lépe placeni než kuchaři připravující tak zvané hotovky, které potřebovaly delší dobu přípravy a daleko větší odbornost.

Dnes právě díky restauracím zvaným "fast food" se ukázalo, že většinu těchto "minutek" může po krátkém zaškolení připravovat kde kdo, aniž by byl vyučen. Já například mám ty nejlepší zkušenosti s moji technikou "ASSEMBLY COOKING" kterou již několik let používám při výuce a tréniku neodborníků v mnoha zemích a těžko mně někdo může přesvědčit, že tato technika nemá budoucnost. Prostě moje zásada je, učit lidi lacino a rychle jen to co potřebují k výkonu svého zaměsnání, nic méně - nic více a zatím mám po celém světě ty nejlepší výsledky.

{id="dalsi" var="inputvar-pribuzne_h"}

## n/a

n/a

{var="inputvar-relation@var"}

Příbuzné články nejsou k dispozici

