<?xml version="1.0" encoding="utf-8"?>
<body xml:lang="cs" ns="https://www.hostovka.cz" class="docinfo linklist" data-source="http://2017.hostovka.cz/clanek.php?clanek=110.html" data-image="files/preview/clanky/americka_kuchyne/general.jpg" data-type="article">
  <h ctime="2005-11-16" mtime="2020-04-30" id="americke_vzdelani" author="Michael Klíma" short="Americké vzdělání">Vzdělání v Americe</h>
  <!-- generated attribute kw by user_updatekw.sh on 2021-01-05, do not edit -->
  <desc kw="Amerika">Ti, kteří Američany obviňují z nevzdělanosti, nemají vůbec potuchy. Nejspíše nevědí, že je v Americe tisíce vynikajících univerzit, nehledě na informace, které jsou dnes Američanům dostupné zdarma.</desc>
  <section>
    <h id="tituly">Tituly</h>
    <desc>Češi se spokojí třeba i s malým platem, hlavně ale když mají titul. Američané si oproti tomu na tituly moc nepotrpí. Když to řeknu zjednodušeně, tak se Američané v zásadě učí jen to, co mohou nějak zpeněžit.</desc>
    <p class="important">Titul inženýr se v Americe nepoužívá, protože inženýr je každý mechanik nebo domovník. Přestože PhD. je oficiální název několika typů doktorů, tak se titul doktor (mimo označení doktora medicíny) používá jen velmi zřídka.</p>
    <p>Není mi moc jasné, jak to bude se vzdělaností v České republice, až vzdělání nebude zadarmo. Socialistický sen o tom, že co Čech, to ne muzikant, ale doktor, inženýr, magistr nebo kandidát věd, se bohužel asi již neuskuteční. Leda že by znovu otevřeli Střešovickou Sorbonu.</p>
    <h id="pristup">Americký přístup ke vzdělání</h>
    <desc>Američané se neustále něco učí. Když Američan ví, že k výkonu v zaměstnání bude potřebovat znalost výpočetní techniky, tak jde do nějakého kurzu, ve kterém se to naučí.</desc>
    <p>Proto dnes spousta Američanů studuje například japonštinu, čínštinu, ruštinu a v poslední době i arabštinu. Těm, kteří pracují v Česku, také nedělá potíže se naučit češtinu. Na druhou stranu by Američan neztrácel čas studiem marxismu-leninismu. To leda, že by byl přesvědčen, že se mu investice do tohoto studia vrátí.</p>
    <p class="example">Když jsem po příchodu do Ameriky zjistil, že jsou počítače na vzestupu, a že bez nich nebudu moci jednoho dne existovat, vystudoval jsem univerzitu v Indianě se vznešeným názvem <em xml:lang="en">Computer Applied Science in Hospitality Industry</em>. Toto rozhodnutí mi vždy pomohlo dostat lepší zaměstnání. K tomu Vám musím napsat jednu velice zajímavou historku.</p>
    <h id="historka">Pozor, co inzerujete v reklamě</h>
    <desc>Asi tak v 70. letech Rooseveltova univerzita v Chicagu inzerovala v novinách, že nabízí dvouletý program hotelového managementu. Tento program absolventům zaručoval minimální příjem $40.000 ročně.</desc>
    <p>Tehdy to byly velké peníze a o manažery hotelů byl velký zájem, a tak o studenty neměli nouzi. Stalo se však, že jeden absolvent nemohl po dobu více než jednoho roku sehnat zaměstnání (alespoň ne za $40.000).</p>
    <p>Jelikož v Americe soudí každý každého, tak tento student univerzitu zažaloval a vyhrál. Škola mu musela zaplatit nejenom ušlý zisk za dobu studií, ale i ušlý zisk v době nezaměstnanosti, což dělalo asi $200.000.</p>
    <p>Je sice pravdou, že student nemohl sehnat zaměstnání spíše proto že byl černý než proto, že by nebyla poptávka po absolventech zmíněné univerzity. To na věci ale nic nemění.</p>
      <h var="inputvar-faq_h" id="dotazy">n/a</h>
    <desc var="inputvar-faq_desc">n/a</desc>
    <p var="inputvar-faqs@var">Bez příbuzných dotazů</p>
    <h id="dalsi" var="inputvar-pribuzne_h">n/a</h>
    <desc>n/a</desc>
    <p var="inputvar-relation@var">Příbuzné články nejsou k dispozici</p>
  
  <ul var="doclist-stitek">
    <li>n/a</li>
  </ul>
  <p var="inputvar-taglist" class="taglist">n/a</p>
</section>
</body>
