
{xml:lang="cs" ns="https://www.hostovka.cz" class="docinfo linklist" data-source="http://2017.hostovka.cz/clanek.php?clanek=232.html" data-image="/files/preview/clanky/cesko/general.jpg" data-type="article"}

{ctime="2007-05-09" mtime="2007-05-09" id="cesko" author="Michael Klíma" short="Česko" authorid="hostovka/michael_klima"}

# Česko

<!-- generated attribute kw by user_udpatekw.sh on 2019-03-13, do not edit -->

{kw="gastronomie"}

Nedávno jedna čtenářka těchto stránek se mně zeptalala že když mám takové odborné znalosti tak proč tedy neotevřu na těchto stránkách kolonku kritiky.

Já jsem tu otázku více než vyčerpávajícím způsobem zodpověděl a dnes vidím, jak jsem byl prozíravý.

Dnes mi ale Standa, jeden český kolega který pracuje v Anglii a který mé příspěvky do různých medií čte již 15 let mi napsal:

"myslim, že jste mel zase pravdu, ale bohužel tomu nikdo neveri. Ja s tim bohužel nemužu nic udelat.I když si myslim, že tam nejsou ti pravi lide,ale co naplat.." a přiložil odkaz: zde

Standa mi to poslal v dobrém úmyslu protože ví že pokud se týká pohostinství a cestovního ruchu že se snažím číst pokud možno všechno. Některé věci mi uniknou a některé jsou již tak otřepané, že tomu nevěnuji ani pozornost ale tento odkaz jsem si otevřel.

Není to tak dlouhé a proto Vám to přikládám v plném znění.

Střídání hradní stráže je oblíbenou turistickou atrakcí větší obrázek Autor: Jiří Kropáček

13:30 | 7.5.2007 | Tomáš Fránek

Brno - Příjmy z cestovního ruchu rostou v Česku jen pomalu: Země neumí turistům nabídnout dostatek služeb, chybí i infrastruktura.

Republika se tak ocitla až na pětatřicátém místě čerstvě publikované analýzy Světového ekonomického fóra, která porovnává prostředí pro turistiku a cestovní ruch ve 124 zemích světa.

Hodnotila se bezpečnost, přírodní a kulturní památky, zákony vztahující se k životnímu prostředí, úroveň hygieny, letecká infrastruktura, úroveň pracovní síly a priority, které těmto sektorům poskytuje vláda.

Ze zprávy vyplývá, že České příjmy výrazně zaostávají za státy, které jsou pro návštěvníky přívětivější. Nejlepší prostředí podle analýzy nabízí Švýcarsko. Těsně v závěsu jsou Rakousko a Německo.

{id="po\_letech\_prazsky_pokles"}

## Po letech pražský pokles

"Švýcarsko je domovem prestižních škol pro hotelové manažery. Nabízí výbornou dopravní i turistickou infrastrukturu a je bohaté na přírodní krásy," píše se ve studii.

Na 4. místě se umístil Island a na pátém USA. Do první desítky se ještě dostaly Hongkong, Kanada, Singapur, Lucembursko a Velká Británie.

Naopak - nepříliš dobře skončily země, které patří v počtu turistů mezi nejvyhledávanější místa. Itálie se například umístila jen o dvě příčky před Českem. Země má podle studie mnoho slabých stránek, včetně různých politických pravidel a nařízení.

Před Českem jsou podle analýzy také Estonsko, Izrael nebo Tunisko, naopak těsně za Českem Slovensko a Chorvatsko.

Podle mluvčího Asociace českých cestovních kanceláří a agentur Tomio Okamury to dokazuje, že zdaleka nestačí mít jenom hezké památky, ale k tomu jsou potřebné kvalitní a k turistům přívětivé služby.

"Nad výsledky analýzy bychom se měli zamyslet, v loňském roce totiž poprvé od roku 1989 ubyl počet zahraničních turistů mířících do Prahy. Pokles turistů by byl ještě vyšší, zachránily ho pouze nárůsty počtů Poláků, Slováků a mimoevropských turistů" uvedl Okamura s tím, že do hlavního města zamířilo o 0,6 procenta návštěvníků méně.

Návštěvnost Prahy je přitom pro tuzemský cestovní ruch klíčová, téměř šedesát procent turistů navštěvuje pouze Prahu.

"Je tedy potřeba zkvalitnit stávající služby, tedy chování a vzájemná ohleduplnost lidí či ukazatele v turistických centrech alespoň v angličtině. Nutné je též odstranit notoricky známé problémy - okrádání v taxi, v restauracích, kapsáři, klamavé směnárny" uvedl Okamura.

{id="cistota\_a\_poradek"}

## Čistota a pořádek

To, že turisté nejsou v Česku úplně spokojeni, dokládají i další průzkumy. Domácím i zahraničním turistům v České republice tak nejvíce vadí nízká úroveň péče o veřejnou čistotu a pořádek. Spokojeno bylo pouhých 20 procent z nich.

Vyplynulo to z průzkumu státní agentury CzechTourism, kterého se v Praze a jednotlivých regionech zúčastnilo téměř 27 tisíc turistů.

Problémy tak mají i vyhledávané turistické oblasti mimo Prahu. Lepší dopravní infrastruktura a s tím spojené služby pro motoristy chybí například Českému ráji.

V roce 2006 dosáhly příjmy od zahraničních turistů v České republice 113,1 miliard korun, což je asi o dvě procenta více než o rok dříve, a přijelo 6,4 milionů turistů, tedy nárůst přes 1,5 procenta.

Tento nárůst je však nižší než průměrný přírůstek ve vyspělých zemích, který činí přibližně 3 procenta.

Tolik tedy ta zpráva.

No, byl bych už úplný blázen pokud bych se k tomu vyjádřil, protože od sametové revoluce až donedávna jsem nic jiného nedělal že jsem na všechny ty blbosti Čechů upozorňoval a snažil jsem se příjít s několika návrhy na zlepšení, o čemž naštěstí mám písemné důkazy, ale jak Standa správně říká, nikdo mi nikdy nevěřil. Tudíž téměř na všechno, o čem se ve zmíněné zprávě poukazuje jsem upozorňoval a měla by to pro mně být satisfakce, ale byl bych pokrytec kdybych řekl, že je mi ta výše uvedená zpráva je lhostejná, ať již pravdivá nebo ne. A ještě větší pokrytec bych byl, kdybych nevyjádřil pocit hnusu nad některými diskusními příspěvky k té zprávě.

Jediné co můžeme být rádi, že i kdyby někdo chtěl, tak nemůže ty diskusní příspěvky přeložit do žádné cizí řeči, protože ty do žádné cizí řeči přeložit nelze, nehledě k tomu že pak by do toho Česka, České republiky, Čechie, Zcech Republik, Checo a podobně skutečně niko ani nepáchl.

