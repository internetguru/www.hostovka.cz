
{xml:lang="cs" ns="https://www.hostovka.cz" class="docinfo linklist" data-source="http://2017.hostovka.cz/clanek.php?clanek=213.html" data-image="/files/preview/clanky/proc\_lide\_nechodi\_do\_restauraci/general.jpg" data-type="article"}

{ctime="2007-01-26" mtime="2007-01-26" id="proc\_lide\_nechodi\_do\_restauraci" author="Michael Klíma" short="Proč nechodí lidé do restaurací" authorid="hostovka/michael_klima"}

# Proč nechodí lidé do restaurací 

{kw="restaurace a servis"}

Na stránkách www.cestovní-ruch.cz proběhla v těchto dnech docela zajímavá diskuse na článek uveřejněný v časopise AHA který jsem já ohodnotil jako LATRINE NACHRICHTEN a do které jsem se také zapojil. 

U té příležitosti jsem si uvědomil, že musím něco dodat k mému článku PROČ CHODÍ LIDÉ DO RESTARACÍ. 

Úvodem bych znovu chtěl zdůraznit, že to co já kde píši musíte brát s reservou. Jednak se nedá říci, že mám vždy pravdu a také to, že to jsou vždy jen mé subjektivní názory. Někdo má rád vdolky a jiný zase holky, no a já naštěstí mám rád obojí, ale ani jedno ani druhé bych nechtěl někomu vnucovat. 

V jednom vás ale musím ubezpečit, a to je, že studium Hostovky by vás od návštěv restauraci nemělo odradit ba právě naopak. 

Já jak víte kritizuji to naše pohostinství více než je zdrávo, ale věřte mi že je to jen proto, že mi jeho úroveň leží stejně na srdci jako vám. 

V té zmíněné diskusi se mluví více o cenách jídel než o jejich kvalitě nebo jejich odborné přípravě a podávání, a já jsem si uvědomil, že bych se o můj názor na ty české ceny a o způsobu jejich tvorby měl s vámi také podělit. 

Také jsem si uvědomil, že jsem u různých příležitostí napsal proč chodí lidé do restaurací, ale ještě nikdy jsem nenapsal co si já myslím o tom proč někteří lidé do restaurací nechodí. 

Není to sice nějaký kvalifikovaný průzkum, ale podle mě někteří lidé do restaurací nechodí proto, že: 

  * mají rádi domácí stravu 
  * jejich domácí strava je lepší než ta restaurační 
  * v restauraci byli mnohdy zklamáni 
  * necítí se dobře mezi lidmi 
  * nechtějí se pro návštěvu restaurace oblékat 
  * většinu restauračních jídel neznají 
  * neumí si vybrat z jídelního lístku 
  * stydí se zeptat a nechat si poradit 
  * neumí některá jídla jíst 
  * v jejich okolí není žádná restaurace která by stála za návštěvu 

Toto je jen několik důvodů které mně zrovna napadá, ale je jich o mnoho více a každý zřejmě má své opodstatnění, ale účel Hostovky je své studenty vychovat natolik, aby tyto zábrany neměli. 

Já jsem se ale již také několikrát zmínil o tom, že v pohostinství je to všechno jen o penězích a o cenách to je v mnoha případech hlavní důvod proč někteří lidé do restaurací nechodí. 

Ono se o tom veřejně z nějakého důvodu nemluví, ale někteří lidé z nějakého důvodu na návštěvy restaurací skutečně nemají, ale to nemůže být důvod k tomu, abychom všechny restaurace zavřeli. 

Připouštím že ceny v některých těch rádoby luxusních restauracích jsou neúměrně vysoké ale ty jsou potřeba k odčerpání peněz těch snobů nebo naivních cizinců. 

Nicméně u těchto restaurací a jiných drahých restaurací (alespoň ne u všech) se nadá říci, že je ty vysoké ceny byly vždy vědomé šizení hostů. 

Je to hlavně z naprosté neznalosti tvorby cen a proto, ty ceny opisují jeden od druhého nebo je střílí od boku podle oka do potoka, ale tím pádem mají neopodstatněně vysoké zisky. 

Z praxe ale víme, že i přes ty vysoké ceny některé restaurace zkrachovaly. 

Pes je totiž zakopaný v tom, že jen málokdo rozumí cenotvorbě nebo kalkulacím, takže někteří restauratéři ani nevědí kolik na kterém jídle vydělávají či prodělávají. 

Já vás na těchto stránkách cenotvorbu učit nebudu protože na to jsou v Česku jiní machři, ale jako studenti Hostovky byste měli vědět, z čeho cena jídla nebo pití sestává což je v zásadě jednoduché. 

Cena jídla v zásadě je hodnota potravin + provozní náklady + přidaná hodnota + požadovaný hrubý zisk. 

Bylo by ale mylné, kdybychom se domnívali, že ten hrubý zisk je jen pro uspokojení potřeb podnikatele. Tak jednoduché to zase není. 

V komerčním pohostinství při tržním hospodářství se zasloužený zisk dá získat jedině tvrdou a poctivou prací, odbornými znalostmi, a v prvé řadě uspokojováním potřeb a přání hostů bez kterých pohostinství by nebylo pohostinství. 

Podnikatel nevytváří hodnoty jen pro uspokojení vlastních, ať již morální nebo hmotných potřeb. Podnikatel má více méně povinnost vytvářet nadhodnoty jednak pro placení závazků svým dodavatelům a věřitelům, pro vyplácení mezd svým zaměstnancům a v neposlední řadě musí přispívat do společné pokladny, tj. tvořit národní důchod tak zvanou daní z přidané hodnoty. 

Tudíž při vaši příští návštěvě některé restaurace se spíše snažte odhadnout kolik v té ceně je za tu přidanou hodnotu, což může být i vybavení restaurace a celková ambiánce a neunáhlujte se v tom abyste domnívali, že vás vyloženě šidí. 

No, a když na některou restauraci nemáte, tak tam prostě nechoďte. 

{id="dalsi" var="inputvar-pribuzne_h"}

## n/a 

n/a 

{var="inputvar-relation@var"}

Příbuzné články nejsou k dispozici 

{var="doclist-stitek"}

  * n/a 

{var="inputvar-taglist" class="taglist"}

n/a

