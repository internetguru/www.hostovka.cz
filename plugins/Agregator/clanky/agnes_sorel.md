
{xml:lang="cs" ns="https://www.hostovka.cz" class="docinfo linklist" data-source="http://2017.hostovka.cz/clanek.php?clanek=30.html" data-image="/files/preview/clanky/agnes_sorel/general.jpg" data-type="article"}

{ctime="2005-07-03" mtime="2020-04-30" id="agnes_sorel" author="Michael Klíma" short="Agnès Sorel"}

# Drůbeží garnitura Agnès Sorel

<!-- generated attribute kw by user_updatekw.sh on 2020-07-05, do not edit -->

{kw="restaurace a servis, omáčka"}

Agnès Sorel (1410–1450) byla milenka francouzského krále Karla VII. Měla významný vliv na krále a snažila o snížení bídy a mizérie v zemi. Je po ní pojmenována garnitura (soubor jídel a doplňků) pro drůbež a jateční masa.

Garnitura se skládala z paštik z drůbeží fáše plněných [sortýrovanými][1] žampiony obloženými kulatými plátky uzeného jazyka a lanýži. K drůbeži se navíc přidávala omáčka _Allemande {xml:lang="fr"}_.

{id="omacka_allemande"}

## Omáčka Allemande

_Allemande {xml:lang="fr"}_ znamená ve francouzštině _německý_, ale je to také název jedné z velmi populárních francouzských omáček. Vytvořil ji známý kuchař [Marie-Antoine Carême][2]. Krémová omáčka světlé barvy mu připomínala blonďaté Němce, proto ji pojmenoval _Allemande {xml:lang="fr"}_.

{class="example"}

Název omáčky byl ale proti mysli mnoha tehdejších francouzských kuchařů. Dokonce i král všech kuchařů a kuchař všech králů [Escoffier][3] se pokusil změnit germánské jméno této již tak slavné omáčky na _Sauce Blonde {xml:lang="fr"}_ nebo _Sauce Parisienne {xml:lang="fr"}_. Její originální název ale přežil.

Postup přípravy omáčky je jednoduchý. Ne příliš husté _velouté {xml:lang="fr"}_ zjemníme a částečně zahustíme žloutky a smetanou. Tomu se francouzsky říká _liaison {xml:lang="fr"}_.

{xml:lang="fr" id="veloute"}

## Velouté

Nebuďte nervózní z názvů klasických omáček. _Veluoté {xml:lang="fr"}_ je francouzský název velmi jednoduché bílé omáčky, dělané z drůbežího, telecího nebo rybího vývaru zahuštěného světlou jíškou.

_Veluoté {xml:lang="fr"}_ patří do skupiny pěti základních (mateřských) omáček. V kuchyních, ve kterých se zabýváte vlastní výrobou se bez ní neobejdete. Je totiž základem pro milión dalších omáček, například pro omáčky _Allemande {xml:lang="fr"}_ a _Supreme {xml:lang="fr"}_.

{id="dalsi" var="inputvar-pribuzne_h"}

## n/a

n/a

{var="inputvar-relation@var"}

Příbuzné články nejsou k dispozici

{var="doclist-stitek"}

  * n/a

{var="inputvar-taglist" class="taglist"}

n/a

 [1]: sotyrovani
 [2]: careme
 [3]: auguste_escoffier

