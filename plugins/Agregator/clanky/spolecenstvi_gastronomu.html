<?xml version="1.0" encoding="utf-8"?>
<body xml:lang="cs" ns="https://www.hostovka.cz" class="docinfo linklist" data-source="http://2017.hostovka.cz/clanek.php?clanek=61.html" data-image="/files/preview/clanky/gastonomie/general.jpg" data-type="article">
  <h ctime="2005-08-11" mtime="2020-01-05" id="spolecenstvi_gastronomu" author="Michael Klíma">Společenství gastronomů</h>
  <!-- generated attribute kw by user_updatekw.sh on 2021-01-05, do not edit -->
  <desc kw="gastronomie, Francie, Česká republika">V českém odborném tisku jsem se teprve nedávno dozvěděl, že existuje české společenství gastronomů a francouzské společenství <em xml:lang="fr">Chaîne des Rôtisseurs</em>.</desc>
  <p>Dá se říci, že odborné časopisy (kterých v České republice na štěstí není mnoho) čtu velmi pozorně. Společenství gastronomů však nejspíše ušlo mé pozornosti.</p>
  <p>Nevím jestli není <em xml:lang="fr">Chaîne des Rôtisseurs</em> nějakou tajnou organizací, jako jsou svobodní zednáři, ale studenti Hostovky by o tom měli přeci jenom něco vědět. Proto zkráceně popíši, co jsem se o tomto společenství dozvěděl.</p>
  <section>
    <h id="chaine_des_rotisseurs">Francouzské společenství Chaîne des Rôtisseurs</h>
    <desc>Francouzský <em xml:lang="fr">Chaîne des Rôtisseurs</em> byl založen v roce 1248. Původně byl tento cech omezen na kuchaře, kteří pekli husy, ale časem se rozrostl ve významu a počtu členů. V roce 1610 mu byl přidělen králem chráněný erb.</desc>
    <p>Tehdy se <em xml:lang="fr">Chaîne des Rôtisseurs</em> stal nejvíce prosperujícím cechem. Jeho členové byli příslušníky významných francouzských šlechtických rodin. To ale cechu uškodilo při Francouzské Revoluci, kdy ztratil většinu členů a byl rozpuštěn.</p>
    <p>Gastronomicky řečeno do obrození cechu v roce 1950 uběhlo 160 let. Po druhé světové válce se v Paříži sešli tři gastronomové a dva profesionálové se stejným cílem. Ten byl obnovit hrdost a prvenství v kuchařském umění ztracené během války a nedostatku surovin.</p>
    <p>Tehdy bylo znovu oficiálně ustanoveno společenství <em xml:lang="fr">Chaîne des Rôtisseurs</em>. Původní erb předchozího cechu byl obnoven a uznán francouzskou vládou.</p>
    <p>Dnes je společenství <em xml:lang="fr">Chaîne des Rôtisseurs</em> nejstarší a největší <a href="gastronomie">gastronomickou</a> organizací na světě. Více než 80.000 osob se každoročně zúčastňuje aktivit této organizace, z čehož je 7.000 členů v Americe. Hlavní štáb tohoto řetězce sídlí v Paříži. V Americe má tento řetězec přibližně 140 poboček a celonárodní kancelář je v Novém Yorku.</p>
    <p>Řetězec <em xml:lang="fr">Chaîne des Rôtisseurs</em> se od ostatních organizací odlišuje důrazem na vyrovnané členství amatéru a profesionálů v hotelovém a restauračním průmyslu dodávajících potraviny, víno a zařízení. Dále se odlišuje vyrovnaným členstvím odborníků v obsluze, instruktorů, autorů kuchařských a odborných knížek, stejně tak jako amatérů a sofistikovaných návštěvníků restaurací (hostů), kteří nalézají uspokojení v dobrém jídle, pití a dobré společnosti.</p>
      <h var="inputvar-faq_h" id="dotazy">n/a</h>
    <desc var="inputvar-faq_desc">n/a</desc>
    <p var="inputvar-faqs@var">Bez příbuzných dotazů</p>
    <h id="dalsi" var="inputvar-pribuzne_h">n/a</h>
    <desc>n/a</desc>
    <p var="inputvar-relation@var">Příbuzné články nejsou k dispozici</p>
  
  <ul var="doclist-stitek">
    <li>n/a</li>
  </ul>
  <p var="inputvar-taglist" class="taglist">n/a</p>
</section>
</body>