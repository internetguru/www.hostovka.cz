
{xml:lang="cs" ns="https://www.hostovka.cz" class="docinfo linklist" data-source="http://2017.hostovka.cz/clanek.php?clanek=294.html" data-image="/files/preview/clanky/bufet/general.jpg" data-type="article"}

{ctime="2008-03-04" mtime="2020-01-05" id="bufet" author="Michael Klíma" short="Bufet"}

# Restaurace se samoobslužným bufetem 

{kw="gastronomie"}

Způsob podávání jídel formou bufetu byl v Česku až do Sametové revoluce zcela neznámý. To bylo z více důvodů. V Česku ustálený název _all you can eat {xml:lang="en"}_ znamená „co dokážete sníst“. To samo o sobě nebylo něco, co by socialismus byl schopen zabezpečit. 

Na téma [samoobslužné restaurace][1] jsem již jeden příspěvek napsal, ale zřejmě jsem nenapsal dost, a tak zde přidávám ještě několik slov. Jde o způsob nabídky jídel v restauracích, který vznikl v Americe, v zemi hojnosti. Nevznikl však z nějakých charitativních důvodů, protože američtí restauratéři zase tak hodní nejsou. 

Koncept _all you can eat {xml:lang="en"}_ je snaha dát sice hostům, co dokáží sníst, ale při tom aby restauratérovi zůstal zasloužený zisk. Dá se říci, aby se vlk nažral a koza zůstala celá. A to je veliké umění. 

Historii vzniku tohoto způsobu nabídky a její ekonomické výhody či nevýhody vám zde popisovat nebudu, protože Hostovka není škola vaření či managementu pohostinských podniků. Na tento způsob nabídky se ale musíme dívat z dvojího pohledu – a sice z pohledu provozovatele a z pohledu hosta. 

{id="pohledy"}

## Pohled restauratéra a hosta 

Z pohledu restauratéra je to totiž v psychologii nabídky a prodeje, v dokonalé znalosti kalkulací a organizaci neboli v celkovém [know-how][2]. V pohostinství se totiž peníze nevydělávají až při prodeji, ale již při nákupu. A není tajemstvím, že některé _all you can eat {xml:lang="en"}_ restaurace jsou profitabilní a jiné prodělečné. 

Z pohledu hosta nám stačí vědět, že tento způsob nabídky má několik forem. Především je to ta u nás již známá forma bufetovým způsobem. Snahou provozovatele je nabídnout co možná největší výběr jídel a případně i nápojů. Pokud provozovatel ví co dělá (a za předpokladu, že má potřebný počet hostů), může tato forma být i rentabilní. 

{id="alternativni_formy"}

## Alternativní formy 

Další forma, která v Česku není ještě tak známá, je _all you can eat family style {xml:lang="en"}_. Zde se určitý druh jídel přináší ke stolu na mísách, ze kterých si hosté berou neomezené množství jídla podle chuti. 

Mimoto existuje ještě několik forem, pro které (jak někteří čeští odborníci říkají) české pohostinství ještě nedorostlo. A tak vám je podrobně popisovat nebudu. Spočívají např. v tom, že některá potravina se způsobem _all you can eat {xml:lang="en"}_, vedle jídel na jídelním lístku, nabízí v určitý den za zvýhodněnou cenu. Jedná se například o drůbež (zpravidla kuřata nebo krůty) nebo ryby, případně plody moře. 

To má z pohledu restauratéra také svá specifika. Vám jako studentům Hostovky mohu jen říci, že až k tomu české pohostinství doroste, tak to bude velice výhodné pro každého, kdo nabízenou potravinu má rád. 

{id="dalsi" var="inputvar-pribuzne_h"}

## n/a 

n/a 

{var="inputvar-relation@var"}

Příbuzné články nejsou k dispozici 

{var="doclist-stitek"}

  * n/a 

{var="inputvar-taglist" class="taglist"}

n/a

 [1]: samoobsluzna_restaurace
 [2]: know_how

