
{xml:lang="cs" ns="https://www.hostovka.cz" class="docinfo linklist" data-source="http://2017.hostovka.cz/clanek.php?clanek=574.html" data-image="/files/preview/clanky/administrativni_pracovnik/general.jpg" data-type="article"}

{ctime="2011-08-15" mtime="2020-04-30" id="administrativni_pracovnik" author="Michael Klíma" short="Administrativní pracovník"}

# Dobrý administrativní pracovník v pohostinství 

{kw="pohostinství"}

U většiny funkci pracovníků v pohostinství se nepředpokládají administrativní schopnosti. Nicméně dnes je jen velmi málo funkcí, kde by administrativa neměla svoji důležitost. Historicky je známo, že jen velmi málo třeba i slavných kuchařů je schopno své recepty a techniky vaření popsat. 

{class="example"}

Není to ale jen psaní receptů nebo kuchařských knížek. Jde také o jiné administrativní práce, jako je psaní jídelních lístků, tvorba kalkulací a mnoho dalších administrativních úkolů. Ty by měl každý [šéfkuchař][1] zvládat, nemluvě o práci na počítači, což ale starší generace nezvládá už vůbec. 

V mnoha případech se to řeší tak, že jejich administrativními povinnostmi je pověřen k tomu určený pracovník (sekretář či sekretářka). Úkolem administrativního pracovníka je zajišťování širokého rozsahu pomocných kancelářských činností jako jsou: 

  * přepisování textů, 
  * vkládání dat do počítače prostřednictvím databázových či tabulkových editorů nebo různých účelově vytvořených programů, 
  * evidence došlé a odeslané pošty, 
  * vyřizování korespondence vedoucího a dalších pracovníků, 
  * zakládání korespondence a dalších důležitých písemností, předpisů vyhlášek, zákonů a nařízení a vyhledávání v nich, 
  * zajišťování administrativní agendy a vedení evidence úkolů příslušného organizačního útvaru a sledování termínů jejich plnění, 
  * organizování návštěv, porad a seminářů včetně např. vaření a podávání kávy či dalšího občerstvení, 
  * plnění operativních úkolů jako např. obstarat ubytování, jízdenky, časopisy, obědy. 

Předpokladem pro úspěšný výkon povolání jsou administrativní dovednosti: 

  * rychlé psaní na klávesnici, 
  * ovládání výpočetní techniky, zejména využívání textových editorů, 
  * znalost pravidel pravopisu i pravidel pro úpravy korespondence a pro poštovní styk, 
  * dále pak soustředěnost, dobrá paměť, trpělivost, spolehlivost a přesnost. 

Nejbližším nadřízeným pracovníkem je zpravidla ředitel nebo vedoucí gastronomického provozu. Výše uvedené povinnosti by měly být zakotveny v příslušných manuálech a každý administrativní pracovník všech větších provozů by měl být certifikován. 

{id="dalsi" var="inputvar-pribuzne_h"}

## n/a 

n/a 

{var="inputvar-relation@var"}

Příbuzné články nejsou k dispozici 

{var="doclist-stitek"}

  * n/a 

{var="inputvar-taglist" class="taglist"}

n/a

 [1]: kucharske_tituly#sefkuchar

