<?xml version="1.0" encoding="utf-8"?>
<body xml:lang="cs" ns="https://www.hostovka.cz" class="docinfo linklist" data-source="http://2017.hostovka.cz/clanek.php?clanek=108.html" data-image="/files/preview/clanky/kritika_a_pochvaly/general.jpg" data-type="article">
  <h id="kritika_a_pochvaly" ctime="2005-11-15" author="Michael Klíma" short="Kritika a pochvaly" authorid="hostovka/michael_klima">Kritika a pochvaly</h>
  <!-- generated attribute kw by user_udpatekw.sh on 2019-03-13, do not edit -->
  <desc kw="restaurace a servis">Jako studenti Hostovky byste měli vědět, že máte morální povinnost poukázat na nedostatky v jídle a servisu protože někdy naši pracovníci, pokud nejsou absolventy některé z těch našich četných hotelových škol, ani nevědí že nějakou chybu dělají.</desc>
  <p>Hlavním posláním Hostovky je totiž vychovávat hosty a to v naději, že jako sofistikovaní hosté budou působit na některé naše kuchaře aby se zlepšila kvalita jídel a na některé obsluhuící aby se ta obsluha také trochu zlepšila.</p>
  <p>Já si stěžuji velice zřídka protože se považuji za odborníka a byl bych pokrytec kdybych nepřiznal že všichni naši kuchaři nebo obsluhující nejsou špatní, stejně tak jako nejsou špatná všechna jídla která naši kuchyři připravují. Proto se snažím být velice tolerantní, a na pochvaly nejsem nijak skoupý a Vy byste měli dělat totéž přestože se mnohdy setkáte s tím že Vám lidé ani nevěří.</p>
  <section>
    <h id="umeni_prijmout_pochvalu-pripadova_studie">Umění přijmout pochvalu – případová studie</h>
    <desc>Asi tak v roce 1994 jsem byl v Hradci Královém na obědě v hotelu Černigov, který mimo jiné mi byl velice sympatický. Byl jsem tam s jedním studentem - stopařem, kterého jsem vezl do Prahy, a který mi za to pomohl cestou naložit relativně těžký stůl, za což jsem ho mimo jiné pozval na oběd.</desc>
    <p>Objednali jsme si každý něco jiného. Obě polévky, které jsme dostali byly velice dobré, a dokonce i horké, a tak jsem zastavil kolemjdoucího pana vrchního, a požádal jsem ho, aby zašel do kuchyně, a vyřídil tam, že ta polévka byla, jak se v Americe říká "Out of this world", neboli vynikající. Pan vrchní se na mně podíval takovým jakoby pohrdlivým pohledem a bez mrknutí oka odešel, ale jak jsem se později dozvěděl, v kuchyni nic neřekl.</p>
    <p>Nepamatuji si již, co byla ta hlavní jídla, která jsme dostali po polévce, ale jedno si pamatuji, a sice to, že byla neméně tak dobrá jako ty polévky. Zavolal jsem tudíž našeho "milého" pana vrchního a řekl jsem mu: "Pane vrchní, buďte tak hodný a zajděte ještě jednou do kuchyně a řekněte jim, že nejenom má polévka, ale i toto jídlo je vynikající". Pan vrchní se tentokrát na mě podíval jako kdybych já byl "Out of this world", neboli z Marsu a řekl: "A jinak jsme zdrávi, že ano".</p>
    <p>No, a to jsou věci které já kritizuji, protože tragedie českého pohostinství je, že nejenom že někteří lidé neumějí přijmout kritiku, ale ani pochvalu, což by se tady v té Americe, se kterou každému už jdu asi na nervy, nestalo a sice proto, že za minutu potom kdy vám (nevyučený) obsluhující přinese jídlo, se vás přijde zeptat zda je vše v pořádku.</p>
    <p>Američané si v České republice možná nestěžují z obavy, aby je za to někdo nezmlátil jako v tom případě taxikářů, kteří v tom lepším případě dají zákazníkovi, který si stěžuje elektrický šok, ale doma si stěžují, ale ne často.</p>
    <p>Doma (v Americe) si totiž postěžují jednou nebo dvakrát a potřetí jdou někam jinam. Když se to tak vezme, tak jsou to právě stížnosti, které přispěly té vysoké úrovni služeb v americkém pohostinství.</p>
    <p>Američtí restauratéři se totiž naučili stížnostem předcházet tím, že se snaží hostům dát nejenom to co chtějí, ale také co jim patří. What a country!</p>
    <p>Problém v Česku byl zatím v tom, že málokterý host věděl co mu patří, ale nyní díky Hostovce se situace doufám změní a hosté si na ty nedostatky budou bez ostychu stěžovat.</p>
  </section>
</body>