
{xml:lang="cs" ns="https://www.hostovka.cz" class="docinfo linklist" data-source="http://2017.hostovka.cz/clanek.php?clanek=196.html" data-image="/files/preview/clanky/vanoce_prichazeji/general.jpg" data-type="article"}

{id="vanoce\_prichazeji" ctime="2006-12-05" author="Michael Klíma" short="Vánoce přicházejí" authorid="hostovka/michael\_klima"}

# Vánoce přicházejí

<!-- generated attribute kw by user_udpatekw.sh on 2019-04-16, do not edit -->

{kw="gastronomie"}

Vážení gastronomičtí přátelé a studenti Hostovky!

V této předvánoční a novoroční době dostávám přání od mnoha mých přátel a známých z celého světa, kteří se třeba celý rok neozvali. Dostávám přání od muslimů, katolíků, buddhistů, hinduistů, židů, islámců i atheistů.

Já jim všem vždy poděkuji a odpovím i když vím, že oni třeba Vánoce ani Nový rok neslaví.

Málo z nich ale ví, že ani já Vánoce, jako takové také neslavím. Musím se ale přiznat, že všechny ty svátky respektuji, obzvláště když jsou placené. Jen houšť.

V Americe je údajně 2000 různých náboženství, což zahrnuje i všemožné sekty třeba i s deseti nebo padesáti vyznavači. To je ta Amerika a je to dobře.

Na druhé straně ale v Americe je stát oddělen od církve což je také dobře, protože žádná církev nemá přímý vliv na vládu, tak jak je to v mnoha jiných zemích. Musím říci, že to je také jeden z důvodů pro které se mi v Americe líbí.

Je to vyjádřeno v mé náboženské filosofii která je přiložena.

MY RELIGIOUS PHILOSOPHY
:   I am neither Protestant, Catholic nor Jew
:   If you don’t understand, I'll explain it to you
:   These religious of man, are only a name
:   They must not be right, or they'd believe the same
:   I believe in God, just as they do
:   Same as the Protestant, Catholic and Jew
:   But what makes me think, that I'm right
:   I talk to God, every night
:   And I'm happy to know, and tell it to you
:   He never has asked, if I'm Protestant, Catholic or
:   Jew (or Muslim, for that matter)

Je to v angličtině, protože by se to jinak nerýmovalo, ale v zásadě se v tom říká, že nejsem příslušníkem žádného z těch dvou tisíc náboženských organizací nebo sekt, ale že věřím v Boha tak jako většina z nich věří, ale že nevěřím tomu, že bych k mé komunikaci s mým Bohem potřeboval nějakého zprostředkovatele, nebo manažerskou firmu.

Můj Bůh ale bohužel (nebo inšalah) není všemohoucí, protože jinak by určitě zabránil všem katastrofám, válkám a všemožným neštěstím. Možná, že by mně zbavil všech mých nemocí a neduhů a také by mě asi nechal občas vyhrát v loterii nebo v kasínu aniž bych se k němu musel pětkrát denně modlit.

Můj Bůh mi prostě říká (přesto že žiji v Americe tak kupodivu česky): "Majku přičiň se a já ti pak také trochu pomůžu".

Já se na všechna ta náboženství totiž dívám jako na každý jiný byznys a tak když se na tom tak zamýšlím, tak vidím že každému z nich se nejedná o nic jiného než o peníze, a proto si často říkám, že jsem asi ve špatném byznyse.

Nicméně ale ještě mám nějakou naději. Všechna ta náboženství jak víme, byla totiž založena nějakým obyčejným ale chytrým člověkem, takže to chce jen nějaký nápad, přijít s lepší pastičku na myši a mít dobrý marketing.

Jak ale víte, tak já jsem liberál a věřím, že každý máme svoji pravdu. Tudíž Vám Vaši víru neberu ale přesto Vám přeji Happy Chanukah, dlouhý Ramadan, příjemné prožití svátků Vánočních nebo Kvanzaa, a hodně zdraví a peněz v novém roce.

Já totiž věřím také tomu, že je lepší být zdravý a bohatý než chudý a nemocný. Také Vám přeji, aby Vám Váš Bůh splnil všechna Vaše přání a dal Vám to co Vám patří.

