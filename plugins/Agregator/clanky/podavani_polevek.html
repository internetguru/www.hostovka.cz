<?xml version="1.0" encoding="utf-8"?>
<body xml:lang="cs" ns="https://www.hostovka.cz" class="docinfo linklist" data-source="http://2017.hostovka.cz/clanek.php?clanek=315.html" data-image="/files/preview/clanky/polevky/general.jpg" data-type="article">
  <h ctime="2008-05-01" mtime="2019-10-16" id="podavani_polevek" author="Michael Klíma" short="Podávání polévek" >Podávání polévek</h>
  <!-- generated attribute kw by user_udpatekw.sh on 2020-04-27, do not edit -->
  <desc kw="jídla a jídelní lístky, polévky"><a href="/druhy_polevek">Polévky</a> se typicky podávají v polévkových nebo bujónových šálcích, případně na hlubokých talířích. Někdy se také podávají v takzvaných polévkových terinách, z kterých si hosté mohou podle chuti nabrat sami.</desc>
  <section>
    <h id="polevkovy_a_bujonovy_salek">Polévkový a bujónový šálek</h>
    <desc>Moderní restaurační polévkové a bujónové šálky, jinak také zvané šálky na <em xml:lang="fr">consommé</em>, mají rozdílný obsah a záleží na každé restauraci, jak velkou porci hodlá podávat.</desc>
    <p class="example">Typické bujónové šálky mají dvě malá ouška. Dvě jsou proto, aby byly šálky na polévky odlišné od kávových či čajových šálků. Nicméně díky dvěma ouškům se dá bujónový šálek lépe uchopit oběma rukama a bujón vypít.</p>
    <p>Bujónové šálky mají také význam při kontrole porcí. V domácnostech je situace obdobná.</p>
    <h id="polevkove_talire_a_teriny">Polévkové talíře a teriny</h>
    <desc>Polévkovým talířům se anglicky říká <em xml:lang="en">soup bowl</em>. Polévkové talíře, lépe řečeno jejich hluboká část, má obsah 4 až 5 dl.</desc>
    <p>V restauracích někdejší IV. cenové skupiny nebo v takzvaných lidovkách se tyto talíře zakládaly (nebo ještě zakládají) na stůl spolu s papírovým ubrouskem, vidličkou, nožem a polévkovou lžicí. V lepších restauracích se z hygienických důvodů tyto talíře zakládají na stůl až těsně před podáváním polévky nebo polévkou již naplněné.</p>
    <p>Mimo polévkových talířů mají některé „servisy“ takzvané polévkové teriny, z kterých si každý host může polévku nabrat sám. Podávání polévky z teriny v restauraci má svá specifika, která jsou zpravidla popsána v manuálech servisu.</p>
  </section>
</body>
