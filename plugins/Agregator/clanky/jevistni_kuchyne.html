<?xml version="1.0" encoding="utf-8"?>
<body xml:lang="cs" ns="https://www.hostovka.cz" class="docinfo linklist" data-source="http://2017.hostovka.cz/clanek.php?clanek=346.html" data-image="/files/preview/clanky/prezentace_jidel/general.jpg" data-type="article">
  <h ctime="2007-05-05" mtime="2019-10-25" id="jevistni_kuchyne" author="Michael Klíma" short="Jevištní kuchyně">Prezentace jídel před zraky hostů</h>
  <!-- generated attribute kw by user_updatekw.sh on 2020-07-05, do not edit -->
  <desc kw="gastronomie, prezentace">Jevištní kuchyně (anglicky <em xml:lang="en">stage kitchen</em>) neboli kuchyně, do které hosté mohou kdykoliv nahlédnout, je nejen praktická, ale v poslední době také velmi oblíbená.</desc>
  <section>
    <h id="vyhody_jevistni_kuchyne">Výhody jevištní kuchyně</h>
    <desc>Pro hosty je tento typ <a href="/prezentace_jidel">prezentace jídel</a> součástí zábavy nebo chcete-li <a href="/modni_pojmy">zážitkovou gastronomií</a>. Host se cítí do přípravy svého jídla do jisté míry zapojen, protože má možnost si vybrat potraviny a dochucení podle své preference. To ale také předpokládá, že má host alespoň nějaké základní znalosti o surovinách a technologiích přípravy jídel.</desc>
    <p class="important">Tento způsob <a href="/prezentace_jidel">prezentace jídla</a> vyžaduje nejenom zručnost, ale i přísné dodržování hygieny a bezpečnosti práce. O osobní hygieně ani nemluvě.</p>
    <p>Podávání jídel před zraky hostů však není nic nového. Kdysi se připravoval jen limitovaný výběr jídel na pánvi nebo na grilu. Dnes se tento styl rozrostl do enormních dimenzí.</p>
    <p>Na <a href="/brunch">brunchích</a> jsou takto podávané hlavně lívance připravované na gridlu nebo vafle, které se připravují na speciálních elektrických pánvích. Jejich příprava je velmi jednoduchá a může je připravovat kdekdo (bez vyučení nebo maturity). Jediné, co je potřeba, je hezký přirozený úsměv a dobrá komunikace s hostem, což se mnozí zaměstnanci v Česku musí naučit.</p>
    <h id="dranzirovani_a_sotyrovani">Dranžírování a sotýrování</h>
    <desc>Typickou technikou jevištní kuchyně je dranžírování (anglicky <em xml:lang="en">carving</em>). Pečená masa nebo drůbež se dranžírují (krájí) na porce dle přání hostů. To je jednak velmi atraktivní, ale také i praktické, protože se tím předchází zbytečným zbytkům.</desc>
    <p class="example">Na <a href="/brunch">brunchích</a> se dranžíruje například pečené hovězí nebo vepřové maso, celá krůta nebo krůtí prso, pečená šunka, skopová kýta, ale i velká ryba.</p>
    <p>Mnohdy se dranžér nachází až na konci bufetové linky, což má praktický, lépe řečeno psychologický a ekonomický důvod. Host, který prochází kolem bufetové linky si na talíř nandá napřed porcovanou drůbež, dušeniny, ryby, těstovinová a zeleninová jídla a případně přílohy. V době, kdy dojde k dranžérovi, nemá na maso již téměř žádné místo.</p>
    <p><a href="/sotyrovani">Sotýrování</a> (od francouzského <em xml:lang="fr">sauté</em>), je odborný slang. Je to takzvané smažení nebo přehazování v pánvi.</p>
    <h id="dalsi" var="inputvar-pribuzne_h">n/a</h>
    <desc>n/a</desc>
    <p var="inputvar-relation@var">Příbuzné články nejsou k dispozici</p>
  
  <ul var="doclist-stitek">
    <li>n/a</li>
  </ul>
  <p var="inputvar-taglist" class="taglist">n/a</p>
</section>
</body>