<?xml version="1.0" encoding="utf-8"?>
<body xml:lang="cs" ns="https://www.hostovka.cz" class="docinfo linklist" data-source="http://2017.hostovka.cz/clanek.php?clanek=122.html" data-image="/files/preview/clanky/chovani_v_hotelu/general.jpg" data-type="article">
  <h ctime="2005-12-04" mtime="2019-11-07" id="poslicci" author="Michael Klíma" short="Poslíčci">Hoteloví poslíčci</h>
  <!-- generated attribute kw by user_udpatekw.sh on 2020-04-27, do not edit -->
  <desc kw="ubytování, hotel">Některé cestovní kanceláře své klienty poučí o tom, jak se mají v dané zemi chovat, o poplatcích, které budou muset zaplatit a o obvyklém spropitném. Dnes již ale hodně lidí cestuje na vlastní noze. Proto vás v tomto článku chci seznámit s výrazy, které vám v zahraničních hotelech usnadní orientaci.</desc>
  <section>
    <h xml:lang="en" id="doorman">Doorman</h>
    <desc><em xml:lang="en">Doorman</em> (česky dveřník) je osoba, se kterou se ve velkých zahraničních hotelech setkáte nejdříve. Doorman otevírá dveře vašeho auta a vítá vás do hotelu. Pokud jste v hotelu již někdy byli, tak vás dokonce dokonce pozdraví i vaším jménem.</desc>
    <p>První dojem je důležitý, proto má <em xml:lang="en">doorman</em> zpravidla atraktivní uniformu, takže někdy vypadá jako námořní admirál. Kdyby měl na prsou medaile, tak byste si ho velmi snadno spletli s nějakým ruským generálem maršálem.</p>
    <p>Kdysi bylo zvykem dát dveřníkovi spropitné (v tomto případě „všimné“). To proto, aby ostatní zaměstnanci věděli, s kým mají tu čest a podle toho se o vás náležitě starali. Poslední dobou ale čím dále více lidí používá kreditní karty, tedy u sebe vůbec nenosí peníze v hotovosti. Takže spropitné už se zase tak moc neřeší.</p>
    <h xml:lang="en" id="bell_captain">Bell Captain</h>
    <desc><em xml:lang="en">Bell</em> znamená v češtině zvon, případně zvonek. V některých hotelích je ještě dnes na recepci zvonek, kterým recepční úředník upoutává pozornost vedoucího hotelových zřízenců zvaného <em xml:lang="en">bell captain</em>.</desc>
    <p><em xml:lang="en">Bell captain</em> je zodpovědný za přivítání hosta, za jeho uvedení k recepci, za přinesení jeho zavazadel do hotelové haly a za jejich odnesení do pokoje. Při hostově odjezdu je zodpovědný za přivezení zavazadel do haly hotelu, případně do dopravního prostředku.</p>
    <p class="example">Je to v zásadě velice jednoduchá funkce. Její důležitost si ale uvědomíte, když do nějakého hotelu přijedete se zájezdem padesáti lidí.</p>
    <h xml:lang="en" id="bell_staff">Bell staff</h>
    <desc>Ve velkých hotelech mají takzvaný <em xml:lang="en">bell staff</em>. To je název pro všechen personál zahrnující zřízence jako jsou například <em xml:lang="en">door man</em> (dveřník), <em xml:lang="en">bell boy</em> (bagážista), <em xml:lang="en">liftboy</em> (zřízenec obsluhující výtah) a <em xml:lang="en">messenger</em> (hotelový poslíček).</desc>
    <h xml:lang="en" id="bell_boy">Bell boy</h>
    <desc><em xml:lang="en">Bell boy</em> (česky bagážista) odnáší do hostova pokoje jeho zavazadla, která uloží na zavazadlovou podložku a seznámí hosta s jeho pokojem.</desc>
    <p>Zpravidla hosta seznámí s ovládáním televize, případně telefonu, ukáže mu, jak se zatahují žaluzie, jak se ovládá klimatizační zařízení, na přání přinese hostovi led apod.</p>
    <p>Tento <em xml:lang="en">bell boy</em> zpravidla očekává spropitné, což málo lidí ví. Ještě méně lidí ví, kolik by takové spropitné mělo být. Většinou se to řídí počtem zavazadel, ale není to pravidlem. Spíše se výše spropitného řídí místními zvyklostmi a typem hotelu.</p>
    <h id="dalsi" var="inputvar-pribuzne_h">n/a</h>
    <desc>n/a</desc>
    <p var="inputvar-relation@var">Příbuzné články nejsou k dispozici</p>
  </section>
</body>