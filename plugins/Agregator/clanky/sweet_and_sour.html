<?xml version="1.0" encoding="utf-8"?>
<body xml:lang="cs" ns="https://www.hostovka.cz" class="docinfo linklist" data-source="http://2017.hostovka.cz/clanek.php?clanek=390.html" data-image="/files/preview/clanky/sweet_and_sour/general.jpg" data-type="article">
  <h ctime="2009-04-09" mtime="2009-04-09" id="sweet_and_sour" author="Michael Klíma" short="Sweet and Sour" authorid="hostovka/michael_klima">Sweet and Sour</h>
  <!-- generated attribute kw by user_udpatekw.sh on 2020-02-28, do not edit -->
  <desc kw="co-kdy-kde">Česky sladko-kyselé, italsky agro dolce se vztahuje většinou k čínské kuchyni.</desc>
  <p>Dnes se s tímto výrazem setkáte i na evropských jídelních lístcích bez bližšího vysvětlení a tak jako studenti hostovky bychom měli vědět co to je.</p>
  <p>Někteří autoři tvrdí, že sweet and sour, pochází z čínské provincie Hunan, ale omáčka v této oblasti je jakási slabě kyselá směs octa což ale není to co většina lidí, včetně Číňanů za sladko-kyselou omáčku považují.</p>
  <p>Oproti západním kuchyním, ve kterých se sladko-kyselá omáčka používá při vaření, v mnoha oblastech Číny je sladko-kyselá omáčka používána jako dipping sauce, neboli dochucovací omáčka, do které se potraviny jako masa a ryby namáčí.</p>
  <p>Receptů na čínskou sweet and sour omáčku je nekonečná řada a většina ale obsahuje bílý rýžový ocet, sůl, čínský hnědý cukr, kečup, Worcesterovou omáčku a tmavou sójovou omáčku.</p>
  <p>Čínské restaurace v západních zemích podávají krevetky, kuře nebo vepřové maso které se po obalení škrobem usmaží a přelévají sladko-kyselou omáčkou která mnohdy obsahuje ananas, zeleninu jako zelené, červené či žluté papriky, případně cibuli.</p>
  <p>Variace sladko-kyselých omáček jsou dnes velmi často používány při barbecuování či grilování.</p>
</body>