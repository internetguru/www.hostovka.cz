
{xml:lang="cs" ns="https://www.hostovka.cz" class="docinfo linklist" data-source="http://2017.hostovka.cz/clanek.php?clanek=112.html" data-image="files/preview/clanky/amenity/general.jpg" data-type="article"}

{ctime="2005-11-18" mtime="2018-12-05" id="doplnky" author="Michael Klíma" short="Doplňky"}

# Doplňky zpříjemňující hostův pobyt

<!-- generated attribute kw by user_udpatekw.sh on 2019-06-30, do not edit -->

{kw="ubytování, vybavení, doplňky"}

V cestovním ruchu je doplněk či tzv. _amenita_ (z anglického _amenity_) přírodní nebo lidmi vytvořená vlastnost prostředí, která v lidech zanechá příjemný zážitek a tím činí dané místo přitažlivějším. V osobní letecké dopravě a v ubytovacích provozech jsou to pozornosti zpříjemňující hostův pobyt.

{class="example"}

Typickými doplňky jsou například klapky na oči usnadňující spaní při denním světle, hřebínek, kartáček a pasta na zuby, holicí strojek a krém na holení.

{id="vyvoj\_v\_case"}

## Vývoj v čase

Dříve se některé ubytovací provozy přímo předháněly v množství a kvalitě takovýchto doplňků. Jejich cena pak tvořila nezanedbatelné procento nákladů. Tato mánie již trochu ochabla, takže se dnes i v relativně drahých hotelech můžete setkat například s nízkonákladovým dávkovačem mýdla.

Ukázalo se totiž, že většina hostů (hlavně ženy) mají své vlastní mýdlo, šampony, žínku apod. Tudíž, všechny ty atraktivně balené pozornosti podniku označené jménem a logem hotelu, jsou více jakýmsi suvenýrem a marketingovým prostředkem, než praktickou věcí.

Krátce po sametové revoluci, kdy tyto doplňky byly u nás ještě něco neznámého, jsem je v Česku rozdával mým známým. Potom ale přišla bída na kozáky.

Obsazenost hotelů klesla pod přijatelnou hranici, a to hlavně u drahých hotelů, které tyto doplňky nabízejí. Hotely začaly na doplňcích šetřit a ty nejzoufalejší je začaly rozdávat bez jména a znaku podniku. Tím sice trochu snížily své náklady, ale zároveň přišly o svou hlavní přednost – marketing a propagace svého jména.

Dalším krokem bylo nahrazování balených mýdel a šamponů dávkovači umístěnými nad vanu, do sprchy a nad umyvadlo. Ukázalo se, že i hosté v drahých hotelech toto rozhodnutí přijali kladně.

{id="soucasny_stav"}

## Současný stav

Americké letecké společnosti podávají dnes méně jídla než kdysi. Na některých krátký tratích jídlo zdarma nedávají již vůbec. Takže si cestující jídlo musí platit. Kolik to bude v budoucnu není ještě pevně rozhodnuto, ale zatím se platí 5 € za snídani, 8 € za oběd a 12 € za večeři.

Zřejmě není daleko doba, kdy se bude v hotelu ložní prádlo při delším pobytu hosta vyměňovat jen na požádání, nebo jen jednou za týden.

{id="hotelove\_doplnky\_a_sluzby"}

## Hotelové doplňky a služby

n/a

Luxusní hotely pod hlavičkou doplňků nabízejí a patřičně inzerují celou řadu služeb, jako například přípravu pokoje před spaním zahrnující:

  * vyprázdnění odpadových košů,
  * doplnění ledu,
  * zatažení žaluzií,
  * rozestlání postelí,
  * nastavení rádia na stanici s příjemnou hudbou,
  * přeložení koupacích plášťů přes postele,
  * přiložení (hotelových) pantoflů k posteli.

Některé hotely pod jejich doplňky uvádí i jiné služby, což je víceméně jen marketingový tah. Těmito placenými službami mohou být například:

  * místní mapy a jízdní řády veřejné dopravy,
  * prodejna suvenýrů,
  * možnost rybaření,
  * potápění,
  * půjčování lodí,
  * túry s průvodcem,
  * praní prádla a čištění oděvů,
  * půjčování lehátek a osušek u bazénu nebo na pláži,
  * denní tisk do pokoje, případně k disposici v hotelové hale,
  * připojení k internetu,
  * žehlička na kalhoty,
  * kávovar,
  * servis na pokoji.

