
{xml:lang="cs" ns="https://www.hostovka.cz" class="docinfo linklist" data-source="http://2017.hostovka.cz/clanek.php?clanek=295.html" data-image="/files/preview/clanky/v_kostce/general.jpg" data-type="article"}

{ctime="2008-03-09" mtime="2008-03-09" id="v\_kostce" author="Michael Klíma" short="V kostce" authorid="hostovka/michael\_klima"}

# V kostce 

{kw="gastronomie"}

Opravte mně pokud se mýlím, ale já si myslím, že "v kostce" je jen česká specialita a také velký B.S. 

Američané sice mají Readers Digest, což je třeba i celá kniha kondensovaná do jedné stránky, nebo něco takového jako Short stories, a mají výraz "in a nutshell", ale jinak si myslím, že slovy a papírem nešetří a důležité věci, jak se v Česku říká, popisují "po lopatě", neboli že je to "idiot proof", aby tomu rozumměl i každý idiot, tudíž i já. 

Já musím říci, že některými těmi americkými návody a manuály jsem úplně fascinován když zjistím, že jim rozumím i já. _What a country! {xml:lang="en"}_ 

No, a když si tady v Americe na internet nahodím "v kostce", což je vyloženě česky, tak to sice několik okamžiků trvá, ale pak se mi ukáže několik příkladů toho co všecho se v Česku v kostce dá udělat. 

Je to například maturita a politika v kostce, a Masarykova Universita v Brně nabízí dokonce Bakalářskou práci v kostce. No já nevím, ale Masaryk se asi obrací v hrobě. 

Já si nemohu pomoci, ale dělá to na mně dojem, že jsou to ještě pozůstatky ze studií na té střešovické Sorboně, kde si člověk mohl udělat "v kostce" za několik týdnů třeba i doktorát. 

Ale čo bolo to bolo, a mně to nakonec tak nevadí, protože tím pádem alespoň máme u nás lidí s tituly více než kdekoliv jinde na světě. Vadí mi ale, že například i v pohostisntví se také všechno učí v kostce. 

V kostce máme učebnice vaření, učebnice servisu a přitom to trvá čtyři roky než někdo může potom v kostce odmaturovat a po maturitě někteří mnohdy neumí sestavit v kostce ani jídelní lístek, a o tom že by uměli v kostce vypočítat nějakou kalkulaci nemůže být ani řeč. 

To byste se museli podívat na ty předmaturitní otázky na stránkách www.gastronews.cz, kde těm genium také stačí v šechno v kostce, ale kde jim nikdo nedá odpověď ani v kostce. 

Oproti tomu nejčastější kritiky mých příspěvků a případových studii na těch stránkách (dokud jsem tam přispíval) byly, že vše popisuji zdlouhavě a že na nějaké čtení lidi prostě nemají čas nebo že je to nezajímá, ale já se obávám, že by je to nezajímalo ani kdybych jim to chodil předčítat před spaním. 

Já jsem se za mlada také musel učit věci které jsem za celý život nikdy neuplatnil a proto se dnes snažím mým studentům dávat le crème de la crème a to v kostce někdy nejde. 

Tudíž musím těmto mým kritikům v kostce napsat, že prostě mé příspěvky nesmí číst, ale nechtěl bych aby je jakýmkoliv způsobem krátili. 

Vrátit se na předchozí stránku 

{id="dalsi" var="inputvar-pribuzne_h"}

## n/a 

n/a 

{var="inputvar-relation@var"}

Příbuzné články nejsou k dispozici 

{var="doclist-stitek"}

  * n/a 

{var="inputvar-taglist" class="taglist"}

n/a

