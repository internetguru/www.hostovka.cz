
{xml:lang="cs" ns="https://www.hostovka.cz" class="docinfo linklist" data-source="http://2017.hostovka.cz/clanek.php?clanek=178.html" data-image="files/preview/clanky/barding_house/general.jpg" data-type="article"}

{ctime="2006-09-22" mtime="2020-04-30" id="boarding_house" author="Michael Klíma" short="Boarding house"}

# Boarding house – ubytování v privátních domech

<!-- generated attribute kw by user_udpatekw.sh on 2020-05-12, do not edit -->

{kw="ubytování, Amerika, Anglie"}

_Boarding house {xml:lang="en"}_ znamená ubytování v privátních domech. Někdy to je na delší dobu, dokonce i na několik let, něco podobného jako u nás podnájem.

Ve Spojených státech se _boarding house {xml:lang="en"}_ kdysi nazýval jako _rooming house {xml:lang="en"}_ nebo také jako _lodging house {xml:lang="en"}_. Všechny tyto výrazy v Americe (v původním poslání) ale upadají v zapomenutí. Jsou původem z Anglie, kde se dodnes běžné používají.

Koupelny či umývárny byly společné, stejně tak jako toalety. Společné bylo i stravování. což byla ve většině případů jen snídaně, ale mnohdy i oběd nebo i celodenní strava.

V Anglii tyto domy většinou spravovaly ženy (anglicky _boarding ladies {xml:lang="en"}_). Ty ve většině případů při delší době ubytování poskytovaly i praní prádla, což bývalo i u nás součástí podnájmu. Podobně se některým našim podnájmům tehdy říkalo „s mýdlem“, což ale mělo i jiný význam, který tady popisovat nemohu.

V privátních domech se jedlo ve společné jídelně a jídlo se podávalo na mísách takzvaným rodinným způsobem (anglicky _family style {xml:lang="en"}_). Mísy se pokládaly doprostřed stolu, ze kterých si hosté brali jídla sami. Tento způsob se zachoval v některých amerických restauracích dodnes a používá se většinou při svatbách nebo podobných rodinných příležitostech.

Privátní domy se v Anglii zachovaly dodnes, i když se poněkud zmodernizovaly. Dá se říci, že u některých lidí jsou stále ještě oblíbené. V Americe se dnes pod názvem _bording houses {xml:lang="en"}_ většinou rozumí ubytovny pro studenty, kde je jim mimo ubytování a stravování věnována pečovatelská péče podobně jako na našich internátech.

{id="ubytovani_bb"}

## Ubytování B&B

Tento typ ubytování byl nahrazen _B&B {xml:lang="en"}_. To je zkratka pro _bed and breakfast {xml:lang="en"}_ (postel a snídaně), což poněkud přesněji vyjadřuje jejich poslání.

Ubytování se nabízí v různých kategoriích – od těch nejjednodušších až po ty luxusní, které jsou mnohdy dražší než hotely. Tento typ ubytování je oblíben u rodin s dětmi, protože mají jakési soukromí, na rozdíl od typického hotelového života.

Na Havaji, kde je ubytování relativně drahé, je tento způsob oblíbený u pracovníků v hotelích a u sezónních pracovníků. Koncept _B&B {xml:lang="en"}_ nebo ekvivalent britských _boarding houses {xml:lang="en"}_, je rozšířený po celém světě (i když mnohdy pod jiným názvem).

{id="ve_svete"}

## Privátní domy ve světě

Například japonské _minshuku {xml:lang="ja"}_, jsou téměř stejné jako jiné _B&B {xml:lang="en"}_, ale vyznačují se pověstnou až chorobnou péčí o čistotu a hygienu.

Oproti tomu v Česku v té porevoluční euforii a při nedostatku ubytování (hlavně v Praze) lidem prošlo všechno možné. Lidé, kteří nikdy v žádném _B&B {xml:lang="en"}_ nebyli a nikdy nespali v žádném pořádném hotelu v zahraničí, šířili do světa naši představu o kultuře bydlení.

Někteří sice nevěděli, co jejich hostům za jejich peníze patří, ala na druhou stranu na výpadovkách na Německo jste se setkali (a možná ještě setkáte), že za příplatek dostanete k snídani ještě masáž. V takovém případě by měli mít na domě buď červenou lucernu anebo k tomu _B&B {xml:lang="en"}_ přidat ještě jedno B nebo ještě lépe P (pro německý _Puff {xml:lang="de"}_).

Já vím, že by mě hned někdo mohl napadnout, že urážím Čechy, a tak musím dodat, že byly a jsou výjimky. Jako studentům Hostovky jsem vám o tom ale musel napsat.

{id="dalsi" var="inputvar-pribuzne_h"}

## n/a

n/a

{var="inputvar-relation@var"}

Příbuzné články nejsou k dispozici

