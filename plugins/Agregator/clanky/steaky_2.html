<?xml version="1.0" encoding="utf-8"?>
<body xml:lang="cs" ns="https://www.hostovka.cz" class="docinfo linklist" data-source="http://2017.hostovka.cz/clanek.php?clanek=225.html" data-image="/files/preview/clanky/steaky_2/general.jpg" data-type="article">
  <h ctime="2007-04-08" mtime="2007-04-08" id="steaky_2" author="Michael Klíma" short="Steaky 2" authorid="hostovka/michael_klima">
    Steaky 2
  </h>
  <desc kw="jídla a jídelní lístky">
    Jak jsem se již zmínil, tak jsem po několika letech průzkumu vypracoval koncept jakéhosi amerického steakhousu přizpůsobeného evropským podmínkám, který se podle mých předpokladů velice dobře uchytil a pokud jsou nějaké stížnsti, tak je to jen na kvalitu masa kerou ale bohužel nemohu moc ovlivnit.
  </desc>
  <p>
    Jeden z vás se mně konkrétně ptal na Peppersteak.
  </p>
  <p>
    V manuálu zmíněného konceptu se o pepersteacích zmiňuji a tak protože vás mám rád, tak přestože je to proti mému náboženstí, vám výňatek z toho manuálu přikládám.
  </p>
  <section>
    <h id="peppersteak">
      PEPPERSTEAK
    </h>
    <desc>
      Jednak vám asi došlo, že se jedná o steak a jelikož pepper je anglický název pro pepř tak jste si asi vydedukovali, že se jedná o steak okořeněný pepřem, v čemž máte pravdu.
    </desc>
    <p>
      Na jídelních lístcích, a to ne jenom v Česku, se ale setkáte s několika verzemi takových steaků které jsou označeny určitými názvy, jako například:
    </p>
    <p>
      Peppersteak, Pfeffersteak, Steak au Poivre, Steak Madagaskar, Steak ou Poivre Vert, Green Peppercorn Steak, apod.
    </p>
    <p>
      Jak ale víme, tak obzvláště v Česku, se téměř nikdo nezabývá tím aby takový steak podrobně popsal, a to buď proto, že to neví, a nebo proto, že přeceňuje znalosti jejich hostů.
    </p>
    <p>
      Vy ale jako zaměstnanci konceptu STEAKGRILL. byste peppersteacích měli něco vědět co možná nejvíce protože jsou našimi specialitami.
    </p>
    <p>
      V prvé řadě byste měli vědět že rozdíl může být jak v použitém mase, v zařízení, tak i v technice přípravy a nakonec i v dalších potravinách které se k přípravě těchto steaků používají.
    </p>
    <p>
      V Česku,a zřejmě i na Slovensku, díky té dnešní demokracii si ty steaky každý dělá podle svého, ale my se musíme držet nějakých zásad a mezinárodních zvyklostí.
    </p>
    <p>
      V našem konceptu děláme peppersteaky buď z roštěnce (sirloin) nebo ze svíčkové (beef tenderloin).
    </p>
    <p>
      Sirloin, neboli roštěnec, a v tomto případě roštěnec bez kostí (boneless), musí být dobře odleželý případně uzrálý (aged) a musí být dobře mramorovaný (marbled) Viz. mramorování
    </p>
    <p>
      Náš roštěnec musí mít přiměřenou vrstvu tuku, kterou někteří kuchaři z neznalosti odříznou, což je neodpustitelná chyba, protože ten tuk dává tomu masu právě tu ojedinělou chuť.
    </p>
    <p>
      Některé steaky se připravují s kostí (bone in), protože ta kost jim dává lepší chuť, ale peppersteaky se připravují zásadně z masa bez kostí (boneless).
    </p>
    <p>
      Váha porcí se liší podle krajových preferencí. V Americe běžná váha grilovaného steaku z roštěnce bez kosti je 12 až 14 uncí což je 340 až 397 gramů, kdežto v Evropě, díky ceně masa jsou tyto steaky o něco menši a také o něco tenčí protože Evropané mají rádi tyto steaky více propečené.
    </p>
    <h id="krajeni_steaku">
      KRÁJENÍ STEAKŮ
    </h>
    <desc>
      Ideální je krájet steaky až při objednávce.
    </desc>
    <p>
      Krájíme je na čisté desce která je určena jen pro krájení masa, a to čistým a ostrým nožem protože krájení tupým nožem je jednak o mnoho namáhavější a navíc steaky ztrácí mnoho drahocenné šťávy. Viz. broušení nožů.
    </p>
    <p>
      Maso by mělo být až do doby krájení uloženo v lednici.
    </p>
    <p>
      Při kuchyňské teplotě je maso příliš měkké, tak říkajíce "živé" a velmi těžko se z něj krájí úhledné steaky o stejné váze.
    </p>
    <p>
      Ideální je tak zvaný řeznický nůž, ale stejnou službu udělá ostrý kuchyňský nůž zvaný francouzák, anglicky chef's knife.
    </p>
    <h id="sirloin_steak_au_poivre">
      SIRLOIN STEAK AU POIVRE
    </h>
    <desc>
      Sirloin steak au poivre, česky steak z roštěnce na pepři, se zdá být nejznámější a nejpopulárnější, ale tento steak není vžy připravován tak jak má být a proto Vám přkládám moji verzi pro srovnání.
    </desc>
    <p>
      Au poivre znamená na pepři a v tomto případě na černém pepři, a to čerstvě drceném anglicky zvaném freshly crushed pepper,německy geshrotteter pfeffer.
    </p>
    <p>
      Drcený pepř není to samé jako mletý pepř i kdyby byl hrubě mletý. Je v tom nepředstavitelný rozdíl. Pod pojmem drcený pepř v naši kuchyni rozumíme pepř který jsme čerstvě rozdrtili.
    </p>
    <p>
      Jak si povšimnete tak čerstvě drcený pepř má intenzivní příjemnou vůni kterou ale do jednoho nebo dvou dnů ztrácí a proto ho drtíme, ne-li pro každé jídlo, tak alespoň denně. Viz. drcení pepře.
    </p>
    <section>
      <h id="priprava">
        PŘÍPRAVA
      </h>
      <desc>
        Naklepávání steaků je kriminální čin a měl by se trestat alespoň sto lety tisíciletého žaláře.
      </desc>
      <p>
        Nicméně v naši kuchyni steaky tenderizujeme. Viz. tenedrizování.
      </p>
      <h id="soleni">
        Solení
      </h>
      <desc>
        Steaky ze zásady před tepelnou přípravou nesolíme protože sůl vysaje z osoleného steaku jeho drahocenné šťávy o čemž se můžete velice snadno přesvědčit když necháte osolený steak ležet na čistém talíři, abyste viděli o kolik šťávy přicházíte.
      </desc>
      <h id="koreneni">
        Kořenění
      </h>
      <desc>
        To samé se dá říci o kořenění, nicméně Peppersteak těsně před grilováním obalíme po jedné straně drceným pepřem.
      </desc>
      <h id="grilovani">
        Grilování
      </h>
      <desc>
        Okořeněný steak položíme okořeněnou stranou na horký rošt grilu a grilujeme asi dvě minuty. Posléze steak kleštěmi obrátíme a grilujeme na požadovanou vnitřní teplotu.
      </desc>
      <p>
        Význam termínu vnitřní teploty musíte znát nejenom vy, ale i obsluhující který musí hostům vysvětlit, že na teplotu medium well nebo na well done, což znamená dobře propečené, nemůžeme v našem konceptu steaky grilovat protože bychom nemohli zaručit jejich kvalitu.
      </p>
      <p>
        Když někdo nemá rád steaky, nebo steky udělané na výše uvedenou vnitřní teplotu, tak by si steak neměl vůbec objednávat.
      </p>
      <p>
        Typický Steak Au Poivre by měl být suchý, nicméně v mnoha zemích, a například i ve Francii, se podává přelitý omáčkou demi-glace. Viz. omáčky.
      </p>
      <p>
        Taktéž v Německu se setkáte s tím, že Pfeffersteak mit schwarzem geschroteten Pfeffer je přelitý s demi-glace do kterého byla přimíchána smetana.
      </p>
      <ul var="doclist-stitek">
        <li>n/a
        </li>
      </ul>
      <p var="inputvar-taglist" class="taglist">
        n/a
      </p>
    </section>
    <h id="steak_na_pepri">
      Steak na pepři
    </h>
    <desc>
      Steak na pepři se dá také dělat v alobalu, ale podle mě to není moc košer. Jednak se ten steak musí napřed na grilu opéct aby měl barvu, ale v tom alobalu ten steak pak pustí šťávu, takže se pak vlastně dusí, což už není ono.
    </desc>
    <p>
      V Americe sice ve většině lepších restauracích dostanete pravý Steak Au Poivre přpravený "come il faut" ale pod názvem Pepeppersteak Američané rozumí něco úplně jiného.
    </p>
    <p>
      Ten americký peppersteak jsou tenké plátky dobře odleželého roštěnce bez tuku nakrájené na kousky kterým se v Americe říká "Dollar size pieces", nebo nakrájené na šiřší nudličky (širší julienne).
    </p>
    <p>
      Toto maso se restuje,přhazuje nebo prostě sotýruje na horkém tuku v pánvi s kousky cibule, zelených a červených paprik, případně s plátky žampionů, okořeněné velkým množstvím drceného pepře, a nakonec se zalije zalije španěslou omáčkou nebo s demi-glace.
    </p>
    <p>
      Podává se okamžitě po dohotovení na horkém talíři nejčastěji na rýži nebo na nudlích. Viz. Standardní podniková receptura.
    </p>
    <p>
      Někde k tomu peppersteaku dostanete ještě mrkev, ale to je již tak trochu zbytečné.
    </p>
    <h id="steak_au_poivre_vert">
      STEAK AU POIVRE VERT
    </h>
    <desc>
      Česky STEAK NA ZELENÉM PEPŘI, je něco trošku jiného a sice proto, že místo roštěnce se používá steak ze svíčkové tak zvaný filet mignon, ten pepř je zelený a ten steak se nedělá na grilu nebo na gridlu, ale na pánvi.
    </desc>
    <p>
      Mignon, ve skutečnosti znamená "malý" takže i tyto steak jou zpravidla menší, a oproti těm předešlým steakům se dělá na pánvi v omáčce.
    </p>
    <p>
      Zelený pepř jsou nezralé bobule pepře které se prodávají sušené, ale které se musí před přidáním do jídel máčet.
    </p>
    <p>
      Častěji se používá zelený pepř nakládaný v nálevu nebo v octě.
    </p>
    <p>
      Nejlepší pepř přichází z Malajsie nebo z Madagaskaru a to ne jenom černý nebo bílý, ale i zelený. Proto stek na zeleném pepři je mnohdy nazýván STEAK MADAGASCAR.
    </p>
    <section>
      <h id="priprava1">
        PŘÍPRAVA
      </h>
      <desc>
        Tenderizovaný steak ze svíčkové osolíme a vložíme do horké pánve na rozpálený olej případně s troškou, přepuštěného másla (což mu dá lepší chuť). Viz. přepuštěné máslo (drawn butter).
      </desc>
      <p>
        Jakmile steak dostane žádoucí barvu, obrátíme ho kleštěmi a opékáme z druhé strany několik okamžiků. Posléze přidáme předepsané množství zeleného pepře a demi-glace. Zmírníme teplotu, zjemníme smetanou a vařím asi 3-4 minuty. Jinak postupujeme podle podnikové kakulace.
      </p>
      <p>
        Steak dáme na horký talíř, přelijeme přiměřeným množstvím omáčky, přidáme stanovenou přílohu a hned podáváme.
      </p>
      <p>
        Toto jídlo, jako nakonec většina našich jídel, žádnou ozdobu nepotřebuje, tudíž pokud byste v naši restauraci k němu přidali nějakou typickou českou oblohu, tak jak jste byli možná zvyklí, tak si můžete hned hledat nové místo.
      </p>
      <p>
        Podobným způsobem připravujeme SIRLOIN STEAK AU POIVRE. Viz. podnikové kalkulace a receptury.
      </p>
      <p>
        Jedním naším tajemstvím je že několik kuliček zeleného pepře mírně rozmáčkneme, čímž omáčka dostane lepší chuť.
      </p>
      <p>
        Někdy peppersteaky flambujeme koňakem, ale to také nikomu neříkejte protože to je naše tajemství.
      </p>
      <ul var="doclist-stitek">
        <li>n/a
        </li>
      </ul>
      <p var="inputvar-taglist" class="taglist">
        n/a
      </p>
    </section>
    <h id="dalsi" var="inputvar-pribuzne_h">
      n/a
    </h>
    <desc>
      n/a
    </desc>
    <p var="inputvar-relation@var">
      Příbuzné články nejsou k dispozici
    </p>
    <ul var="doclist-stitek">
      <li>n/a
      </li>
    </ul>
    <p var="inputvar-taglist" class="taglist">
      n/a
    </p>
  </section>
</body>
