<?xml version="1.0" encoding="utf-8"?>
<body xml:lang="cs" ns="https://www.hostovka.cz" class="docinfo linklist"
  data-source="http://2017.hostovka.cz/clanek.php?clanek=575.html"
  data-image="/files/preview/clanky/kde_je_zakopany_pes/general.jpg"
  data-type="article">
  <h ctime="2011-08-23" mtime="2011-08-23" id="kde_je_zakopany_pes" 
    author="Michael Klíma"
    short="Kde je zakopaný pes"
    authorid="hostovka/michael_klima">Kde je zakopaný pes</h>
  <!-- generated attribute kw by user_udpatekw.sh on 2019-06-30, do not edit -->
  <desc kw="o čem se nemluví">Již jsem několikrát napsal, že v českých restauracích si nestěžuji, protože odpověď  je  vždy stejná, a sice že si u nich nikdo nestěžuje, a tak nakonec jsem to já, kdo by se měl omluvit za to, že jsem takový ignorant a nesofistikovaný host.  Jsou ale případy, kdy by chtěli slyšet, co tedy bylo špatné a abych jim tedy řekl jak to dělat lépe.</desc>
  <p>Moje názory jak dělat pohostinství dobře jsem vyjádřil  nejméně v tisíci článků v odborném tisku, na stránkách www.cestovní –ruch.cz , www.hostovka.cz a kdysi na www.gastronews.cz (kde mé články již neuveřejňují).  Ale bohužel, ti kteří by to měli číst to nečtou, a tak se na tom českém pohostinství, zejména na službách, za posledních 20 let nic moc nezměnilo.</p>
  <p>Nicméně některé restaurace hotely a dokonce i zprostředkovatelské či reservační služby předkládají hostům dotazníky, a žádají hosty o posouzení kvality služeb apod., neboli aby host udělal audit všeho, s čím byl spokojený a s čím né. V jednom hotelu dokonce měli formulář, ve kterém měl host napsat, co ze zařízení pokoje nefungovalo nebo, v jakém stavu ten pokoj shledal jako:</p>
  <ul>
    <li>Pokoj čistý</li>
    <li>Koupelna čistá</li>
    <li>Vana, sprcha či toaleta fungující</li>
    <li>Postele vyhovující</li>
    <li>Přípojka k internetu</li>
    <li>Psací stůl dostatečně velký</li>
    <li>Osvětlení dobré a fungující</li>
  </ul>
  <p>A ještě asi 15 bodů, které si bohužel již nepamatuji, ale pamatuji si, že jsem byl doslova znechucen. What a BS!                              </p>
  <p>Byli jsme před několika dny v Poděbradech. Na žádný čtyřhvězdičkový hotel jsem se přímo nemohl dovolat, a tak jsem si udělal reservaci přes reservační systém. What a faut pas! Já vím, že ty hvězdy na hotelech nic neříkají, ale žádný čtyř hvězdičkový hotel nebyl volný, a tak mi ta organizace udělala reservaci ve tříhvězdičkovém hotelu „Hotel Soudek“, NO COOMENTS!  Nu  a  po návrtu domů jsem obdržel přiložený e-mail : Dobrý den,</p>
  <p>děkujeme, že jste si pro rezervaci Vašeho ubytování v hotelu "Hotel Soudek" v období 19.08.2011 - 21.08.2011 vybrali rezervační službu Hotel.cz. V rámci zlepšování kvality našich služeb bychom Vás rádi požádali o vyplnění jednoduchého dotazníku, ve kterém můžete vyplnit vaše hodnocení kvalit a služeb hotelu a kde můžete oznámit případné nedostatky.</p>
  <p>Po úspěšném odeslání hodnocení od nás emailem obdržíte slevový kupón v hodnotě 100,- Kč na lázeňský nebo wellness pobyt z nabídky na stránkách www.SPA.cz. Kupony nelze sčítat, ani za ně požadovat finanční náhradu. (Jak lákavé).Tento dotazník naleznete na adrese:</p>
  <p>Pokud jste byli v hotelu ubytování, ale nemáte čas na vyplnění dotazníku, kliknětě prosím na následující odkaz:http://www.hotel.cz/client/was-there/282535/?code=511931/. Vyplněním dotazníku pomůžete ostatním návštěvníkům serveru lépe se orientovat v nabídce hotelů.</p>
  <p>Já se obávám, že je stále ještě hodně lidí, kteří internet nemají a o jejich hodnocení přichází, ale budiž.</p>
  <p>Já jsem se na ten dotazník sice podíval, a netajím se tím, že pokud se týká pohostinství si stěžuji  na každého a na všechno, ale ten dotazník bych nevyplňoval, protože jsem konzultant v oboru pohostinství  a myslím si že vím co hostu za jeho peníze patří, a za nějaký audit by mě museli zaplatit.</p>
  <p>Opravte mě, pokud se mýlím, ale z praxe vím, že je celá řada chronických stěžovatelů, kteří o nějakých hvězdičkách nic nevědí a kteří spí v hotelu v tom nejlepším případě jednou za rok o dovolené a kteří tudíž vlastně ani nevědí, co jim za jejich peníze patří a tak bych jenom rád věděl, jakým přínosem jejich hodnocení pro daný hotel může být.</p>
  <p>Nakonec  ani  několikaleté zaměstnání v oboru pohostinství ještě není zárukou dostatečných odborných znalostí. Na hotelové škole v Americe, na které jsem několik let vyučoval, jsem často mým studentům dával otázku: „Kdo je lepším znalcem pohostinství, je to kuchař který posledních deset let pracuje v jedné a té samé kuchyni a do žádné jiné restaurace nechodí a v žádném pořádném hotelu nikdy nespal, nebo je to obchodní cestující který si neumí uvařit ani čaj, ale kerný po dva nebo tři roky spí pokaždé v jiné posteli a jí jak dobrá či špatná jídla. A to nemluvím o sofistikovaných hostech  kteří  již několikrát byli v zahraničí, takže mají možnost srovnání. Co vy na to?</p>
</body>
