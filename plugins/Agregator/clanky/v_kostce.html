<?xml version="1.0" encoding="utf-8"?>
<body xml:lang="cs" ns="https://www.hostovka.cz" class="docinfo linklist" data-source="http://2017.hostovka.cz/clanek.php?clanek=295.html" data-image="/files/preview/clanky/v_kostce/general.jpg" data-type="article">
  <h ctime="2008-03-09" mtime="2008-03-09" id="v_kostce" author="Michael Klíma" short="V kostce" authorid="hostovka/michael_klima">
    V kostce
  </h>
  <desc kw="gastronomie">
    Opravte mně pokud se mýlím, ale já si myslím, že "v kostce" je jen česká specialita a také velký B.S.
  </desc>
  <p>
    Američané sice mají Readers Digest, což je třeba i celá kniha kondensovaná do jedné stránky, nebo něco takového jako Short stories, a mají výraz "in a nutshell", ale jinak si myslím, že slovy a papírem nešetří a důležité věci, jak se v Česku říká, popisují "po lopatě", neboli že je to "idiot proof", aby tomu rozumměl i každý idiot, tudíž i já.
  </p>
  <p>
    Já musím říci, že některými těmi americkými návody a manuály jsem úplně fascinován když zjistím, že jim rozumím i já. <em xml:lang="en">What a country!</em>
  </p>
  <p>
    No, a když si tady v Americe na internet nahodím "v kostce", což je vyloženě česky, tak to sice několik okamžiků trvá, ale pak se mi ukáže několik příkladů toho co všecho se v Česku v kostce dá udělat.
  </p>
  <p>
    Je to například maturita a politika v kostce, a Masarykova Universita v Brně nabízí dokonce Bakalářskou práci v kostce. No já nevím, ale Masaryk se asi obrací v hrobě.
  </p>
  <p>
    Já si nemohu pomoci, ale dělá to na mně dojem, že jsou to ještě pozůstatky ze studií na té střešovické Sorboně, kde si člověk mohl udělat "v kostce" za několik týdnů třeba i doktorát.
  </p>
  <p>
    Ale čo bolo to bolo, a mně to nakonec tak nevadí, protože tím pádem alespoň máme u nás lidí s tituly více než kdekoliv jinde na světě. Vadí mi ale, že například i v pohostisntví se také všechno učí v kostce.
  </p>
  <p>
    V kostce máme učebnice vaření, učebnice servisu a přitom to trvá čtyři roky než někdo může potom v kostce odmaturovat a po maturitě někteří mnohdy neumí sestavit v kostce ani jídelní lístek, a o tom že by uměli v kostce vypočítat nějakou kalkulaci nemůže být ani řeč.
  </p>
  <p>
    To byste se museli podívat na ty předmaturitní otázky na stránkách www.gastronews.cz, kde těm genium také stačí v šechno v kostce, ale kde jim nikdo nedá odpověď ani v kostce.
  </p>
  <p>
    Oproti tomu nejčastější kritiky mých příspěvků a případových studii na těch stránkách (dokud jsem tam přispíval) byly, že vše popisuji zdlouhavě a že na nějaké čtení lidi prostě nemají čas nebo že je to nezajímá, ale já se obávám, že by je to nezajímalo ani kdybych jim to chodil předčítat před spaním.
  </p>
  <p>
    Já jsem se za mlada také musel učit věci které jsem za celý život nikdy neuplatnil a proto se dnes snažím mým studentům dávat le crème de la crème a to v kostce někdy nejde.
  </p>
  <p>
    Tudíž musím těmto mým kritikům v kostce napsat, že prostě mé příspěvky nesmí číst, ale nechtěl bych aby je jakýmkoliv způsobem krátili.
  </p>
  <p>
    Vrátit se na předchozí stránku
  </p>
  <section>
    <h id="dalsi" var="inputvar-pribuzne_h">
      n/a
    </h>
    <desc>
      n/a
    </desc>
    <p var="inputvar-relation@var">
      Příbuzné články nejsou k dispozici
    </p>
    <ul var="doclist-stitek">
      <li>n/a
      </li>
    </ul>
    <p var="inputvar-taglist" class="taglist">
      n/a
    </p>
  </section>
</body>
