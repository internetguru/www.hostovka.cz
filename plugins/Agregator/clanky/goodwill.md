
{xml:lang="cs" ns="https://www.hostovka.cz" class="docinfo linklist" data-source="http://2017.hostovka.cz/clanek.php?clanek=309.html" data-image="/files/preview/clanky/goodwill/general.jpg" data-type="article"}

{ctime="2008-04-25" mtime="2019-11-07" id="goodwill" author="Michael Klíma" short="Goodwill"}

# Význam slova goodwill

<!-- generated attribute kw by user_udpatekw.sh on 2020-04-21, do not edit -->

{kw="gastronomie, Amerika"}

Slovo _goodwill {xml:lang="en"}_ znamená v překladu dobrá vůle. _Goodwill {xml:lang="en"}_ má však mnoho dalších významů, které se v mnoha případech nedají přesně specifikovat.

V byznyse nebo v účetnictví se jako _goodwill {xml:lang="en"}_ označují přesně nedefinovatelná aktiva, jako je například vžitý název byznysu samotného, jeho dobrá pověst a know-how. _Goodwill {xml:lang="en"}_ v hodnotě některého byznysu může přesáhnout jeho skutečnou inventurní nebo zbytkovou hodnotu.

_Goodwill philosophy {xml:lang="en"}_ jsou rady nebo rozhodnutí dělané v dobrém úmyslu. _Goodwill {xml:lang="en"}_ je tedy i každá dobrovolná práce dělaná v dobré víře, že někomu tato práce může být k užitku.

Osobně jsem například v Americe v Chicagu několik let pracoval jako dobrovolník pro _Goodwill Industries {xml:lang="en"}_. To je organizace, která sbírá staré upotřebitelné předměty, šatstvo apod., které pak po vyčistění či opravě prodává a výtěžek dále věnuje na charitu.

Do skupiny _goodwill {xml:lang="en"}_ patří například i americká dobrovolná organizace, která pomáhá rozvojovým zemím svými službami a radami (_Inernational Executive Service Corps {xml:lang="en"}_). Pro ni jsem rovněž několik let pracoval jako dobrovolník.

