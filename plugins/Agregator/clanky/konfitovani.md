
{xml:lang="cs" ns="https://www.hostovka.cz" class="docinfo linklist" data-source="http://2017.hostovka.cz/clanek.php?clanek=481.html" data-image="/files/preview/clanky/confit/general.jpg" data-type="article"}

{ctime="2009-12-26" mtime="2019-11-07" id="konfitovani" author="Michael Klíma" short="Konfitování"}

# Konzervace potravin konfitováním 

{kw="gastronomie, Francie"}

_Confit {xml:lang="fr"}_ je francouzský odborný kulinářský výraz pro označení potravin, které byly ponořeny do nějaké hmoty jednak pro chuť, ale i a za účelem konzervace. Takto upravená potravina může být uskladněná po několik týdnů v chladu. 

Tato technika je jedním z nejstarších konzervačních způsobů a je známá pod tímto názvem obzvláště ve Francii. V Česku je tato technika známá jako zapékání potravin v sádle a je používaná od nepaměti. 

Výraz _confit {xml:lang="fr"}_ pochází z francouzského slovesa _confire {xml:lang="fr"}_ (konzervování), které má svůj původ v latině. Ve středověku byl tento výraz používán hlavně pro ovoce, které bylo vařené a konzervované v cukru. 

{id="masite_konfity"}

## Masité konfity 

Nejpopulárnější masitý francouzský konfit je _confit d´oie {xml:lang="fr"}_ a _confit de canárd {xml:lang="fr"}_, což je husí nebo kachní stehno zapečené v sádle. Maso, nejčastěji kachní nebo husí, se po osolení a okořenění pomalu vaří zcela ponořené do vlastního vyškvařeného sádla. V sádle se po uvaření nechá zvolna vychladnut. Stejným způsobem se zpracovává krůtí a vepřové maso. 

Konfit je na českých jídelních lístcích všech rádoby lepších restaurací považován za něco mimořádného. Je to ale stejné jídlo, jaké dělala moje babička a maminka. Ty z toho ale narozdíl od restaurací nedělaly žádnou vědu. 

{id="ovocne_konfity"}

## Ovocné konfity 

Ovocné konfity neboli kandované ovoce (celé ovoce, nebo jeho kousky) je konzervováno v cukru. Ovoce musí být zcela nasáklé cukrem. Malé ovoce, jako jsou třešně kandujeme celé, zatímco velké ovoce, jako například melouny krájíme na menší kousky. 

{id="dalsi" var="inputvar-pribuzne_h"}

## n/a 

n/a 

{var="inputvar-relation@var"}

Příbuzné články nejsou k dispozici 

{var="doclist-stitek"}

  * n/a 

{var="inputvar-taglist" class="taglist"}

n/a

