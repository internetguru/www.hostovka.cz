<?xml version="1.0" encoding="utf-8"?>
<body xml:lang="cs" ns="https://www.hostovka.cz" class="docinfo linklist" data-source="http://2017.hostovka.cz/clanek.php?clanek=110.html" data-image="/files/preview/clanky/americka_kuchyne/general.jpg" data-type="article">
  <h ctime="2005-11-16" mtime="2020-04-30" id="ekonomie_pohostinstvi" author="Michael Klíma" short="Ekonomie pohostinství">
    Ekonomie amerického pohostinství
  </h>
  <desc kw="gastronomie, Amerika">
    Asi 29 % ze všech zaměstnanců v americkém pohostinství jsou nevyučení číšníci a servírky. Zaměstnanci v kuchyni (anglicky <em xml:lang="en">cooks</em>) a kuchaři (anglicky <em xml:lang="en">chefs</em>), kteří také nejsou většinou vyučení, tvoří 15 % z celku.
  </desc>
  <p>
    Skupiny zaměstnanců za pultem (anglicky <em xml:lang="en">counter</em> nebo <em xml:lang="en">fountain workers</em>) tvoří asi 5 %. Majitelé a manažeři pak tvoří asi jednu pětinu všech zaměstnanců v tomto průmyslu. Čím to tedy je, že je americké pohostinství nejúspěšnější na světě?
  </p>
  <section>
    <h id="platy">
      Platy vs. povinnosti
    </h>
    <desc>
      V roce 1975 zaujímali mladiství asi 30 % všech uvedených zaměstnání a ženy asi 70 %. Podle americké restaurační asociace NRA je jedna třetina zaměstnanců v pohostinském průmyslu tvořena studenty, z nichž polovina studenty vyšších škol. Ti ve většině případů pracují za minimální mzdu.
    </desc>
    <p>
      Ze všech zaměstnanců v americkém restauračním a hotelovém průmyslu jsou nejlépe placeni <a href="kucharske_tituly#sefkuchar">šéfkuchaři</a>, které dnes velké hotelové společnosti nahrazují <a href="super_chef">manažery kuchyní</a>. Ale i ostatní kuchaři jsou relativně lépe placeni než obsluhující personál, protože jsou považováni za kvalifikované síly.
    </p>
    <p>
      Číšníci a servírky, u kterých se počítá, že hlavní část jejich příjmů je obslužné, či spropitné (anglicky <em xml:lang="en">tip</em>), jsou placeni nejméně. Z toho pramení snaha amerických manažerů pověřit obsluhující personál pracemi, které jsou v jiných zemích pracemi kuchařů.
    </p>
    <p class="example">
      Američtí kuchaři například sice dají jídla na <a href="hotovky_a_minutky#obloha_studente_talire_v_americe">horké talíře</a>, ale ozdobu nebo někdy i přílohu musí v mnoha restauracích na talíř přidat obsluhující. Ten, jak již bylo řečeno, je méně placený, čímž restaurace šetří velké částky na mzdách.
    </p>
    <h id="snizovani_nakladu">
      Snižování nákladů na mzdy
    </h>
    <desc>
      Trendem globálního pohostinství je nejenom snaha zkrátit cestu jídel od místa výroby do místa jejich konzumace, ale i vizuální kontrola přípravy těchto jídel přímo hostem. Také, i když se o tom moc nemluví, je snaha snížit náklady na mzdy.
    </desc>
    <p>
      Tyto snahy nejsou nic nového. Nakonec vaření jídel přímo u stolu mělo stejný účel. Tento systém se ale moc neosvědčil, protože to nesmírně zpomalilo obsluhu.
    </p>
    <p>
      Příprava těchto jídel byla prováděna obsluhujícími, kteří sice byli méně placeni, ale kteří ve většině případů neměli potřebné kuchařské znalosti. Proto se od toho v Americe již zcela upustilo. Něco podobného je <a href="flambovani">flambování</a> jídel přímo před hosty.
    </p>
    <p>
      Těmto trendům odpovídá i architektonické řešení kuchyní, hlavně výdejního prostoru. Pracoviště obsluhy je víceméně součástí kuchyně. Tam, kde příprava jídle probíhá v odbytové části, je toto pracoviště jakousi bariérou nebo spojovacím článkem mezi kuchyní a jídelnou.
    </p>
    <p>
      V mnoha velkých podnicích v Americe, obsluhující také sami vaří kávu, nabírají sami pečivo, polévky, saláty, crudités, zmrzlinu a čepují sami mléko a nealkoholické nápoje. To představuje nejenom nesmírnou úsporu na mzdách kuchařů, ale do jisté míry to také zjednodušuje a zrychluje obsluhu.
    </p>
    <h id="dalsi" var="inputvar-pribuzne_h">
      n/a
    </h>
    <desc>
      n/a
    </desc>
    <p var="inputvar-relation@var">
      Příbuzné články nejsou k dispozici
    </p>
    <ul var="doclist-stitek">
      <li>n/a
      </li>
    </ul>
    <p var="inputvar-taglist" class="taglist">
      n/a
    </p>
  </section>
</body>
