
{xml:lang="cs" ns="https://www.hostovka.cz" class="docinfo linklist" data-source="http://2017.hostovka.cz/clanek.php?clanek=95.html" data-image="/files/preview/clanky/ellsworth_statler/general.jpg" data-type="article"}

{id="ellsworth_statler" ctime="2005-11-04" author="Michael Klíma" short="Ellsworth M. Statler" mtime="2019-11-07"}

# Příběh hoteliéra Ellswortha M. Statlera

{kw="kdo-kdy-kde, případová studie"}

_Ellsworth Statler {xml:lang="en"}_ je mnohými považován za největšího hoteliéra všech dob. Ze 13letého hotelového poslíčka se bez jakéhokoliv základního natožpak odborného vzdělání stal osobností amerického hotelového průmyslu a multimilionářem.

{id="cesta\_k\_otevreni\_vlastniho\_hotelu"}

## Cesta k otevření vlastního hotelu

_Ellsworth Statler {xml:lang="en"}_ se narodil v _Somerset County {xml:lang="en"}_ v Pensylvánii, 26. října 1863. Jeho rodina se vystěhovala z farmy blízko Gettysburgu do Bridgeportu v Ohiu. V devíti letech Ellsworth nosil koše s uhlím ve sklárně v Bridgeportu. Po čtyřech letech se mu podařilo získat místo nočního poslíčka v hotelu _McLure {xml:lang="en"}_, což byl přední hotel ve Wheelingu.

Hotelový byznys Statlera přímo fascinoval. V patnácti letech byl povýšen na [hlavního bagážistu][1] a později na recepčního úředníka. V 16 letech byl schopen vést všechny hotelové knihy a 19 letech byl uznáván nejmenovaným hotelovým manažerem.

Poté si pronajal billiardovu místnost hotelu _McLure {xml:lang="en"}_ a udělal z ní prosperující byznys. Tehdy také otevřel prodejnu vlakových jízdenek, což byla vlastně první „cestovní kancelář“ v americkém hotelu.

Následně otevřel jídelnu _The Pie House {xml:lang="en"}_ v budově muzea. V té pracovala jeho matka a sestra, které tam pekly koláče.

Ve věku 31 let byl Statler připraven pro další odvážný krok a přestěhoval se do Buffala ve státě _New York {xml:lang="en"}_. V jedné kancelářské budově tam provozoval jídelnu a restauraci, kde prodával jídla typu _[all you can eat][2] {xml:lang="en"}_ za 25 centů. 

Později, když u příležitosti světové výstavy v _St. Louis {xml:lang="en"}_ vedl provizorní 2100pokojový hotel zjistil, že ho číšníci okrádají. Rozhodl se je nahradit atraktivně oblečenými servírkami. Tehdy to byla velká kuriozita a servírky přilákaly mnoho zákazníků. Tím si Statler vydělal tolik peněz, že si mohl dovolit otevřít svůj vlastní hotel.

{xml:lang="en" id="buffalo\_statler\_hotel"}

## Buffalo Statler Hotel

V roce 1908 Statler otevřel _Buffalo Statler Hotel {xml:lang="en"}_ o kapacitě 300 pokojů s vlastní koupelno. Přez noc se stal slavným jeho sloganem _a room and a bath for a dollar and half {xml:lang="en"}_ neboli _pokoj s koupelnou za půldruhého dolaru_.

Ukázalo se, že Statler nebyl jen vynikajícím obchodníkem a odborníkem na markteting, ale že byl také velkým inovátorem. Stattler byl první, kdo dal do všech pokojů telefon, rádio a ranní noviny zdarma. V jeho koupelnách, kde měl zvláštní přívod ledové vody, byla velká zrcadla po celé délce kabinetu s umyvadlem. V pokojích měl vestavěné skříně s dostatečným počtem ramínek.

Statler byl ale v jistém směru podivín, a to hlavně díky jeho osobním zvykům. Tehdy byl již nepředstavitelně bohatý, ale přesto nosil laciné brýle z druhé ruky a oblékal se do levného oblečení.

Zavedl metodu kontroly nákladů, která byla akceptována jako standard v celém hotelovém průmyslu. Byl znám jako vyznavač tvrdé práce a nebylo nic neobvyklého, že svolal generální poradu na druhou hodinu ranní.

{class="important"}

Statler pracoval podle filozofie že _život jsou služby_ a že dopředu se dostane jen ten, kdo dá hostu něco více, než jeho konkurenti. Trval na tom, aby každý z jeho zaměstnanců dodržoval jeho vysoké nároky.

Zdůrazňoval, že _host má vždycky pravdu_ a od zaměstnanců vyžadoval důslednost a preciznost. Zároveň se ale o své zaměstnance dobře staral. Jeho systém penzijního zabezpečení byl v té době v Americe ojedinělý.

Statlerův hotel byl modelem pro řetězec dalších hotelů pro střední vrstvu klientely, které byly modelem pro komfortní hotely známé svojí čistotou a nízkými cenami.

Ve snaze obstát v konkurenci vynalezl "plumbing shaft" neboli instalační "stoupačku" přívodů vody a odpadů na kterou mohly být napojeny dvě koupelny sousedících pokojů čímž snížil náklady natolik, že mohl nabízet o mnoho více pokojů s privátními koupelnami a záchody.

{id="dalsi\_rozvoj\_hoteloveho_imperia"}

## Další rozvoj hotelového impéria

Statler pak otevřel podobné hotely v Bostonu, Cleavlandu, Detritu a Novém Yorku. Po jeho smrti v roce 1928 byly k jeho impériu přidány hotely v Pitsburgu a ve Washingtonu. Po roce 1950 byly vystavěny Statler hotely v Los Angeles, Hartfordu a Dallasu.

V roce 1950 byl hotelovým průmyslem prohlášen za největšího odborníka, který nejvíce přispěl k rozvoji amerického hotelového průmyslu. 27. října 1954 řetězec Statler koupil _Conrad Hilton {xml:lang="en"}_ za $111.000.000.

Statlerovo vzdělání skončilo ve druhé třídě základní školy, ale pro vzdělání měl veliký respekt. V jeho závěti byly stanoveny podmínky pro založení Stalerovy nadace, jejíž hlavním dědicem se stala _The School of Hotel Administration at Cornell University, Ithaca, N. Y. {xml:lang="en"}_. S velkými částkami bylo pamatováno ale i na jiné školy a university.

 [1]: /hotelove_nazvoslovi#bell_boy
 [2]: /samoobsluzna_restaurace

