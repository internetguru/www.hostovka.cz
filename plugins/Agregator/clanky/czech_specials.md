
{xml:lang="cs" ns="https://www.hostovka.cz" class="docinfo linklist" data-source="http://2017.hostovka.cz/clanek.php?clanek=500.html" data-image="/files/preview/clanky/czech\_specials\_1/general.jpg" data-type="article"}

{ctime="2010-01-30" mtime="2020-01-05" id="czech_specials" author="Michael Klíma" short="Czech specials"}

# Projekt Czech specials

{kw="jídla a jídelní lístky, Česká republika"}

Původně se měl projekt jmenovat _[Czech specials](http://www.czechspecials.cz) {xml:lang="en"}_ (české speciality). Lepší název by ale byl například _Czech specialities {xml:lang="en"}_). Poté začali přidávat názvy: „Ochutnejte Českou republiku“. To se ale moc nelíbilo Moravákům, a tak Moraváci přišli s něčím podobným, což je „Ochutnejte Moravu“.

Jídel k tomu máme více než dost. Jenom já sám jsem jich od různých autorů uveřejnil nejméně 250. Jen co recepty a jejich názvy přeložíme do všech cizích řečí, tak světu teprve ukážeme, zač je toho loket.

## Problém překládání jídel do cizích řečí

Viděl jsem překlady českých specialit do angličtiny, a to je tedy počteníčko. Nebudu vám to tady komentovat, ale zmíním se jen o našem národním jídle – o svíčkové. Ta je světu prezentována jako _sirloin in cream sauce {xml:lang="en"}_.

Psaní receptů, obzvláště těch profesionálních, není žádná legrace. V takovém případě se totiž každá chyba a blbost násobí. Když ale píšete recepty pro domácnost, nebo dokonce pro cizince, tak to je o něčem jiném. Tam jde hlavně o názvy jídel či receptů.

Jiné národy se překládáním svých speciálních či tradičních receptů (kterým se mimochodem říká _speciallities {xml:lang="en"}_ a nikoli _specials {xml:lang="en"}_) moc nezabývají. V zahraniční literatuře nebo na jídelních lístcích je ve většině případů nechávají v původním znění, ať se to komu líbí nebo ne.

{class="example"}

Například [Maďaři mají svůj goulash](gulas), pörkölt, halászlé, tarhonya Dobos tortá (Dobošový dort), palacintás a jiné. Tato jídla se do jiných řečí nepředkládají a dostanete je pod těmito názvy v Německu, Americe, Pekingu nebo i v Česku.

Dokonce i Rusové mají svá jídla jako například Butěrbrody, Schnitzel, [Stroganov](stroganov), [Boršč](borsc), Sirniky, Pelmeni, kterým rozumí lidé i v Americe.

## Překlady českých jídel

Jenomže Češi (papežtější než papež) nejsou schopni na mezinárodních lístcích prosadit ani jedno jídlo, a to ani to, o kterém si myslí, že je nejlepší na světě, kterým je svíčková. To, co na oficiálních anglických stránkách uvádí jako svíčkovou pod názvem _sirloin in cream sauce {xml:lang="en"}_, je výsměch české [gastronomii](gastronomie). Podle mě to je i podceňování gastronomických znalostí všech anglicky mluvících zemí.

Svíčková není _sirlion {xml:lang="en"}_. _Sirloin {xml:lang="en"}_ je roštěnec, ze kterého se krájí steaky nebo se peče v celku (tzv. _roastbeef {xml:lang="en"}_). Nikdy se ale nedusí na nějakém základu a nepodává se v krémové omáčce. Svíčková se kdysi připravovala z pravé svíčkové, odtud to jméno.

V poslední době se svíčková (a to zejména v zahraničí) dělá ze zadního _(round) {xml:lang="en"}_, lépe řečeno z falešné svíčkové _(eye of round) {xml:lang="en"}_ a v tom nejlepším případě se jí říká _Bohemian potroast {xml:lang="en"}_. No a jsme u toho. Co by bylo na tom, kdybychom svíčkovou uváděli na zahraničních lístcích jako „svickova“, třeba i bez diakritiky.

Já proti českým a krajovým jídlům vůbec nic nemám. Kdysi jsem měl českou restauraci v české čtvrti Chicaga Cicero, ve které byly názvy všech jídel psány česky. U každého jídla byl anglický popis a nikdo si nestěžoval.

To, že celá akce _Czech specials {xml:lang="en"}_ skončí fiaskem vím již od prvního dne a dnes už nejsem sám. Co mně ale vadí nejvíce je, nakolik tím vším utrpí zbytek reputace, kterou česká kuchyně ve světě ještě má.
