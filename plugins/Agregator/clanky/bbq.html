<?xml version="1.0" encoding="utf-8"?>
<body xml:lang="cs" ns="https://www.hostovka.cz" class="docinfo linklist" data-source="http://2017.hostovka.cz/clanek.php?clanek=435.html" data-image="/files/preview/clanky/bbq/general.jpg" data-type="article" lang="cs">
  <h ctime="2009-05-10" mtime="2019-08-19" id="bbq" author="Michael Klíma" short="BBQ">
    Barbecue
  </h>
  <desc kw="restaurace a servis, grilování, maso, Amerika, Francie">
    <em xml:lang="en" lang="en">Barbecue</em> je vlastně grilování masa, které se potírá speciální omáčkou. <em xml:lang="en" lang="en">Barbecue</em> se dělí na suché brazilské <em xml:lang="en" lang="en">barbecue</em> a americké <em xml:lang="en" lang="en">barbecue</em>.
  </desc>
  <section>
    <h id="historie_barbecue">
      Historie barbecue
    </h>
    <desc>
      V Americe se původně výraz <em xml:lang="en" lang="en">barbecue</em> (zkrácený na <em xml:lang="en" lang="en">BBQ</em>) používal jenom pro označení úpravy celých prasat, telat, ovcí nebo i jiných velkých kusů masa na rožni nebo na roštu nad plamenem. Palivem bylo dřevěné uhlí nebo hikorové dřevo.
    </desc>
    <p class="example">
      Celá zvířata byla napichována na rožeň od vousů (francouzsky <em xml:lang="fr" lang="fr">barbe</em>) až po ocas (francouzsky <em xml:lang="fr" lang="fr">que</em>). Z těchto dvou francouzských slov pak vznikl výraz <em xml:lang="en" lang="en">barbecue</em>.
    </p>
    <p>
      Do Ameriky tuto metodu zavedli francouzští lovci. Odtud se rychle rozšířila i do sousedních zemí. Dnes je tento výraz používán téměř po celém světě.
    </p>
    <h id="sprvn_grilovn">
      Správné grilování
    </h>
    <desc>
      Při americkém způsobu <em xml:lang="en" lang="en">barbecue</em> se maso griluje buď venku nebo v kuchyni na rožni, na grilu pod salamandrem nebo i v troubě. Maso se potírá marinádou nebo omáčkou označovanou prostě jako <em xml:lang="en" lang="en">barbecue</em> omáčka.
    </desc>
    <p>
      <em xml:lang="en" lang="en">Barbecue</em> omáček existuje nekonečná řada. Obsahují různé druhy koření podle místní preference. Obvykle v sobě mají kečup a chilli omáčku a jen velmi zřídka obsahuje cibuli nebo česnek.
    </p>
    <p>
      Zdrojem tepla při grilování může být dřevěné uhlí, zemní plyn nebo propan butan. Potraviny jsou grilovány na roštu, na rožni nebo v grilovacích kleštích, které musí být naprosto čisté.
    </p>
    <p>
      Během grilování se do potravin nepíchá. Na <em xml:lang="en" lang="en">barbecue</em> se grilování změní v okamžiku, kdy potravinu začneme potírat <em xml:lang="en" lang="en">barbecue</em> omáčkou. Některé potraviny jsou v této omáčce <a href="/tenderizovani#marinovani">marinovány</a> krátce před tepelnou úpravou.
    </p>
    <h id="dalsi" var="inputvar-pribuzne_h">
      n/a
    </h>
    <desc>
      n/a
    </desc>
    <p var="inputvar-relation@var">
      Příbuzné články nejsou k dispozici
    </p>
    <ul var="doclist-stitek">
      <li>n/a
      </li>
    </ul>
    <p var="inputvar-taglist" class="taglist">
      n/a
    </p>
  </section>
</body>