<?xml version="1.0" encoding="utf-8"?>
<body xml:lang="cs" ns="https://www.hostovka.cz" class="docinfo linklist" data-source="http://2017.hostovka.cz/clanek.php?clanek=435.html" data-image="/files/preview/clanky/bbq/general.jpg" data-type="article">
  <h id="bbq" ctime="2009-05-10" author="Michael Klíma" short="BBQ" mtime="2019-08-19">Barbecue</h>
  <!-- generated attribute kw by user_udpatekw.sh on 2019-08-25, do not edit -->
  <desc kw="restaurace a servis, grilování, maso, Amerika, Francie"><em xml:lang="en">Barbecue</em> je vlastně grilování masa, které se potírá speciální omáčkou. <em xml:lang="en">Barbecue</em> se dělí na suché brazilské <em xml:lang="en">barbecue</em> a americké <em xml:lang="en">barbecue</em>.</desc>
  <section>
    <h id="historie_barbecue">Historie barbecue</h>
    <desc>V Americe se původně výraz <em xml:lang="en">barbecue</em> (zkrácený na <em xml:lang="en">BBQ</em>) používal jenom pro označení úpravy celých prasat, telat, ovcí nebo i jiných velkých kusů masa na rožni nebo na roštu nad plamenem. Palivem bylo dřevěné uhlí nebo hikorové dřevo.</desc>
    <p class="example">Celá zvířata byla napichována na rožeň od vousů (francouzsky <em xml:lang="fr">barbe</em>) až po ocas (francouzsky <em xml:lang="fr">que</em>). Z těchto dvou francouzských slov pak vznikl výraz <em xml:lang="en">barbecue</em>.</p>
    <p>Do Ameriky tuto metodu zavedli francouzští lovci. Odtud se rychle rozšířila i do sousedních zemí. Dnes je tento výraz používán téměř po celém světě.</p>
    <h id="sprvn_grilovn">Správné grilování</h>
    <desc>Při americkém způsobu <em xml:lang="en">barbecue</em> se maso griluje buď venku nebo v kuchyni na rožni, na grilu pod salamandrem nebo i v troubě. Maso se potírá marinádou nebo omáčkou označovanou prostě jako <em xml:lang="en">barbecue</em> omáčka.</desc>
    <p><em xml:lang="en">Barbecue</em> omáček existuje nekonečná řada. Obsahují různé druhy koření podle místní preference. Obvykle v sobě mají kečup a chilli omáčku a jen velmi zřídka obsahuje cibuli nebo česnek.</p>
    <p>Zdrojem tepla při grilování může být dřevěné uhlí, zemní plyn nebo propan butan. Potraviny jsou grilovány na roštu, na rožni nebo v grilovacích kleštích, které musí být naprosto čisté.</p>
    <p>Během grilování se do potravin nepíchá. Na <em xml:lang="en">barbecue</em> se grilování změní v okamžiku, kdy potravinu začneme potírat <em xml:lang="en">barbecue</em> omáčkou. Některé potraviny jsou v této omáčce <a href="/tenderizovani#marinovani">marinovány</a> také krátce před tepelnou úpravou.</p>
  </section>
</body>
