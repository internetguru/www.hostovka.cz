<?xml version="1.0" encoding="utf-8"?>
<body xml:lang="cs" ns="https://www.hostovka.cz" class="docinfo linklist" data-source="http://2017.hostovka.cz/clanek.php?clanek=45.html" data-image="/files/preview/clanky/argula/general.jpg" data-type="article">
  <h ctime="2005-07-21" mtime="2019-08-19" id="rukola" author="Michael Klíma" short="Rukola" >Salát rukola</h>
  <!-- generated attribute kw by user_updatekw.sh on 2021-01-05, do not edit -->
  <desc kw="jídla a jídelní lístky, salát, recept">Roketa setá nebo také <em>rukola</em>, je salát známý také pod výrazy <em>rugula</em> a <em>rugola</em> nebo pod francouzským <em xml:lang="fr">roquette</em> či anglickým <em xml:lang="en">arugula</em>. Název salátu je odvozený od latinského slova <em xml:lang="la">eruca</em>, což znamená druh zelí. Je to listová zelenina z rodiny <em xml:lang="la">cruciférae</em> podobná špenátu nebo řeřiše. Používá se často ve studené kuchyni k <a href="/zdobeni">ozdobě jídel</a>.</desc>
  <p class="example">Rukola má malé ploché lístky s dlouhými stonky, čímž se podobá její náhražce – pampelišce. Má výraznou pepřovou chuť a vůni. Čím je vzrostlejší, tím má výraznější hořčicovou chuť. Rukola má větší obsah betakarotenu a vitamínu C než ostatní listové zeleniny.</p>
  <p>V Americe se setkáte s různými verzemi rukola salátu. Většinou se přidává ke směsím listových salátů spolu s hlávkovým salátem, špenátem apod. Níže je uveden typický recept na rukola salát s gorgonzolou.</p>
  <p>Rukolu smícháme s dalšími salátovými listy – hlávkovým salátem, špenátem apod. Pro každou porci salátu přidáme:</p>
  <ul>
    <li>1/2 šálku vlašských ořechů,</li>
    <li>1/2 šálku gorgonzoly a</li>
    <li>1/2 zeleného jablka krájeného na plátky.</li>
  </ul>
  <p>Hotový salát podáváme s italským <a href="/zalivka_dresink#dresinky">dresinkem</a> nebo <a href="/zalivka_dresink#zalivka">zálivkou</a>.</p>
    <section>
    <h var="inputvar-faq_h" id="dotazy">n/a</h>
    <desc var="inputvar-faq_desc">n/a</desc>
    <p var="inputvar-faqs@var">Bez příbuzných dotazů</p>
    <h id="dalsi" var="inputvar-pribuzne_h">n/a</h>
    <desc>n/a</desc>
    <p var="inputvar-relation@var">Příbuzné články nejsou k dispozici</p>
  <ul var="doclist-stitek">
    <li>n/a</li>
  </ul>
  <p var="inputvar-taglist" class="taglist">n/a</p>
</section>
</body>