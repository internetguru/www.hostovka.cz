
{xml:lang="cs" ns="https://www.hostovka.cz" class="docinfo linklist" data-source="http://2017.hostovka.cz/clanek.php?clanek=73.html" data-image="/files/preview/clanky/pina_colada/general.jpg" data-type="article"}

{ctime="2005-09-04" mtime="2005-09-04" id="pina\_colada" author="Michael Klíma" short="Piña Colada" authorid="hostovka/michael\_klima"}

# Piña Colada

<!-- generated attribute kw by user_udpatekw.sh on 2020-04-25, do not edit -->

{kw="nápoje"}

některé koktejly se v Česku a na Slovensku nemohly kdysi připravovat protože nebyly potřebné suroviny. Dnes ale tento problém není a tak možná si budete moci dopřát jeden z mála koktejlů který chutná i mně a to je Piña Colada.

Podle jedné teorie Piña Colada, v překadu "tekutý ananas" je původem z Portorika.

Koncem padesátých let jistý Don Ramón Lopez-Irizarry, který pracoval v malé laboratoři vynalezl kokosový krém (anglicky coconat cream), což byl delikátní homogenní krém připravený z křehké bíle dřeně kokosu.

Tento krém se okamžitě uchytil a stal se originálním Coco López cream of coconut, který se později stal tajemstvím populárního drinku Piña Colada.

Původně Don Ramón používal jeho kokosový krém k přípravě tropických desertů, ale v roce 1957 jeden barman v hotelu Karibe Hilton na Portoriku dostal ten vynikající nápad smíchat rum, ananasový džus a kokosový krém v mixeru, což se stalo velice populárním drinkem po celém ostrově.

Dnes je Piña Colada nejčastěji objednávaným drinkem ve všech barech v San Juan.

Základní recept:

  * 30 g Coco López
  * 45 g Puerto Rico rum
  * 60 g neslazený ananasový džus 

Mixujeme asi 30 vteřin se 2/3 šálku drceného ledu (angl. crushed ice). Pro "hutnější" drink přidáme lžičku smetany.

{id="pia\_colada\_ii\_tekut\_ananas"}

## Piña Colada II (tekutý ananas)

n/a

  * 60 g světlého rumu 
  * 3 lžíce kokosového mléka 
  * 5 lžic drceného ananasu 
  * ½ šálku drceného ledu 

Mixujeme asi 30 vteřin. Podáváme ve skle nebo ve skořápce kokosu s brčkem. Ozdobíme kouskem ananasu a nakládanou třešní.

{id="florida\_pia\_colada"}

## Florida Piña Colada

Florida, která nechce v ničem zůstate pozadu a kde žije jednak mnoho Portorikánců a Kubánců přišla s Piña Colada která sice nepoužívá kokosové mléko, ale která je sejně dobrá a velice osvěžující.

  * 90 g ananasového džusu 
  * 2-3 lžíce vanilkové zmrzliny 
  * 20 g kokosového rumu 
  * 20 g tmavého rumu 
  * 2 střiky pomerančové šťávy 
  * ½ šálku drceného ledu 

Mixujeme asi 30 vteřin. Podáváme ve skle s brčkem.

{id="merukov\_pia\_colada\_1\_l_"}

## Meruňková Piña Colada (1 l) 

Pokud nemáte při ruce čerstvý ananas tak můžete zkusit meruňky.

  * 2 šálky vypeckovaných meruněk se sirupem
  * 2 lžíce drceného ananasu
  * ½ šálku kokosového mléka
  * ¼ šálku světlého rumu
  * 2 šálky drceného ledu 

Mixujeme asi 30 vteřin. Podáváme ihned dokud led neroztaje. 

Jak vidíte, tak fantazii se meze nekladou, tudíž v Česku se co nevidět setkáme se švestkovou nebo slivovicovou Piña Coladou na čemž nebude nic špatného. 

Se švestkami, lépe řečeno se slivovicí musíte ale být opatrní.

V současné době totiž v Americe probíhají debaty o vzniku člověka, ale žádný neví že člověk je vlastně ze švestky. Ze švestky je totiž slivovice, ze slivovice je opice, a z opice je člověk.

